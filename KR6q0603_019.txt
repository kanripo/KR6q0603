# -*- mode: mandoku-view; -*-
#+DATE: 2016-06-08 6:11
#+TITLE: 天隱修禪師語錄
#+PROPERTY: CBETA_ID L154n1639
#+PROPERTY: ID KR6q0603
#+PROPERTY: SOURCE Qianlong Edition of the Canon Vol. 154, No. 1639
#+PROPERTY: VOL 154
#+PROPERTY: BASEEDITION L
#+PROPERTY: WITNESS master
#+PROPERTY: LASTPB <pb:KR6q0603_L_019-0375a> 
#+PROPERTY: JUAN 19
天隱禪師語錄卷第十九　　　　　直九¶
嗣法門人通琇編¶

* 詩¶

** 山居四十首¶

#+BEGIN_VERSE
「　自入空山無異緣兩忘喧寂始惺然石泉落¶澗離絃曲竹影翻堦得句玄蓬戶半開雲霧¶鎖蒲龕細起篆烟連休云此際清虛境更覓¶西來鼻祖禪」
#+END_VERSE
¶

#+BEGIN_VERSE
「　四顧青巒列畫屏兩谿碧水絕紅塵白雲堆¶裏半間屋綠樹叢中一個僧寂寂孤明天際¶月堂堂大道佛傳心誰能到此忘賓主信手¶拈來付與君」
#+END_VERSE
¶

#+BEGIN_VERSE
「　一個蒲團心境間千峰環繞薜蘿間風搖華¶片鋪如錦月上林梢色愈藍盡日看山雲冉¶冉長時倚樹鳥𠴨𠴨現成公案無能會更向
<pb:KR6q0603_L_019-0375b>¶諸方乞指南」
#+END_VERSE
¶

#+BEGIN_VERSE
「　道人得趣在山林結個茅菴遠市塵瓦竈斷¶烟敲石火筧流無水鑿池冰閒看竹節知形¶瘦倦倚松根覺老侵無限風光留不住世間¶能有幾知音」
#+END_VERSE
¶

#+BEGIN_VERSE
「　山中活計最天然事物拈來得自便筧竹水¶流砂罐底燒柴風送火爐邊石牀寂寂閒雲¶伴松徑幽幽孤月還道在目前無別灋不勞¶彈指透玄關」
#+END_VERSE
¶

#+BEGIN_VERSE
「　狂心頓歇便居山放曠幽情泉石間嶺挂白¶雲啼鳥破谿流紅葉道人還窮源休住三空¶灋把本忘叅一字關豈用磨甎成鏡子天池¶止水照空顏」
#+END_VERSE
¶

#+BEGIN_VERSE
「　此事天真莫浪修饑餐渴飲睡來齁迷中狂¶鹿追陽燄悟後𦏰羊挂角幽爛嚼二時無米
<pb:KR6q0603_L_019-0376a>¶飯亂披四季碎雲裘自憐計拙能疎懶閒臥¶松陰枕石頭」
#+END_VERSE
¶

#+BEGIN_VERSE
「　生平偏愛住深山古路松門竟不關心若寒¶灰機見少身如枯木世緣刪閒題拂石清風¶起長坐臨谿白鳥還灋灋本空誰是道嗒然¶忘我笑開顏」
#+END_VERSE
¶

#+BEGIN_VERSE
「　野人計拙任天真不肯馳求混世塵畏冷朝¶陽聯破衲忍饑帶露摘生菁麻鞵竹杖連雲¶步紙帳松窗對月吟堪笑隱山修道者年年¶華發巳知春」
#+END_VERSE
¶

#+BEGIN_VERSE
「　雲山寂寂自棲遲盡日閒閒無所思路入谷¶深人絕迹松搖天外鶴巢枝頻挑野菜陪僧¶飯漫采山華供佛帷獨步澗邊吟白石一番¶風月一番詩」
#+END_VERSE
¶

#+BEGIN_VERSE
「　居僻深林別一天苔封石徑接層巔松風帶
<pb:KR6q0603_L_019-0376b>¶韻摩霄漢樹色含光拂湛川靜看遠山青朵¶朵閒臨清澗碧潺潺此間物物天真趣何似¶西方上品蓮」
#+END_VERSE
¶

#+BEGIN_VERSE
「　白髮頭陀住翠微晚年無力下山蹊杖藜懶¶探清谿碧欹枕橫眠浩月輝見鹿失羣思石¶老騎牛逐隊憶泉師殷勤寄語叅玄士好到¶林間度歲時」
#+END_VERSE
¶

#+BEGIN_VERSE
「　茅屋三間碧澗旁閒來兀坐對斜陽定中雲¶護添衣冷飯後禽飛逐鉢香有悟有迷還屬¶假無修無證卻相當無心說破家傳事此道¶分明絕覆藏」
#+END_VERSE
¶

#+BEGIN_VERSE
「　林巒積翠鎖雲烟靜後施功事事玄觸目湛¶然心月朗回光閴寂性天圓疎風翻蜨窗前¶舞細雨啼鶯樹上傳物我消融渾不會豈居¶正位豈居偏」
#+END_VERSE

<pb:KR6q0603_L_019-0377a>¶

#+BEGIN_VERSE
「　茅屋深居積翠嶒蘿龕無暑若秋清谿光淡¶淡連雲白山色青青帶雨新觸境明真真即¶幻無心合道道方親詩題石壁風摩古笑傲¶空山得幾人」
#+END_VERSE
¶

#+BEGIN_VERSE
「　山重重處水重重就裏安居過幾冬石上舊¶題懷老韻巖前新得濟宗風鐺兒折腳煨黃¶芋鉏子無鋒種碧松不是見山忘道者依然¶卻被白雲封」
#+END_VERSE
¶

#+BEGIN_VERSE
「　生平興趣在青山無事人問去往還曲徑手¶栽松色老方臺親砌石苔斑雲過嶽頂天空¶淨水到蒼谿性自閒堪笑野人生計拙寥寥¶兀坐絕躋攀」
#+END_VERSE
¶

#+BEGIN_VERSE
「　曲徑逶迆隔遠峰三間茅屋萬株松無思未¶是心空灋有念何嘗達此宗事理消融還穩¶密機權喪盡見中庸尋常一味山家樂任運
<pb:KR6q0603_L_019-0377b>¶騰騰識得儂」
#+END_VERSE
¶

#+BEGIN_VERSE
「　磬山深處白雲阿路僻林幽少客過幾樹夜¶蟬鳴徹困一谿秋水截奔波蒼松乍見龍鱗¶古清鏡俄看鶴髮多莫道野情耽僻處還思¶先覺鳥同窠」
#+END_VERSE
¶

#+BEGIN_VERSE
「　潦倒烟霞鄙陋顏不圖名利豈圖閒臨崖忽¶蹋驚人句到岸方明無手攀虎嘯風生窗外¶嶺龍吟雲起檻前山麻鞵歷徧無尋處秖在¶松蘿石洞間」
#+END_VERSE
¶

#+BEGIN_VERSE
「　萬竿修竹隱茅茨飲啄隨緣度歲時靜悟更¶須重放下超玄總不涉離微經行漫破莓苔¶徑說灋長教碧玉池收拾聲光過濁世空山¶獨笑自忘機」
#+END_VERSE
¶

#+BEGIN_VERSE
「　山水相宜便結菴宿緣分定莫生貪迷從不¶覺千般礙悟自回光萬種函啼樹玄猿青嶂
<pb:KR6q0603_L_019-0378a>¶裏泛沙白鷺碧谿南真機活鱍吾無隱也要¶分明仔細叅」
#+END_VERSE
¶

#+BEGIN_VERSE
「　薜蘿空掩徑蕭蕭閒倚荊扉賞寂寥雨過萬¶松添翠色雲開千嶂露円霄枯榮不論隨他¶去禍福須知任爾招抱朴守愚林下住翻思¶顏子樂簞瓢」
#+END_VERSE
¶

#+BEGIN_VERSE
「　住老雲窩在萬山尋常風雨閉松關石牀夜¶冷添黃葉竹戶秋深接翠巖不解谷中砃有¶玉秖看林下草生蘭試探匿迹忘緣者莫把¶幽居當等閒」
#+END_VERSE
¶

#+BEGIN_VERSE
「　塵飛不到小松房秖許閒雲伴寂場粥飯罷¶來無雜念暑寒交逼悟時光依蒲兀坐巖遮¶日就案看經月滿窗活計盡從時變化肯將¶身逐世途忙」
#+END_VERSE
¶

#+BEGIN_VERSE
「　懶散頭陀久住山柴門終日未嘗關銜華白
<pb:KR6q0603_L_019-0378b>¶鹿長來擾偷果黃猿去復還憎愛兩忘無取¶舍貪瞋俱泯得安閒了知此道超言象不把¶工夫向外攀」
#+END_VERSE
¶

#+BEGIN_VERSE
「　識得無生了幻緣甘休林下度餘年梅開嶺¶上香飄室竹鎖窗前影倒簾靜裏聯詩含造¶化閒中達道合先天誰憐個裏原無事兀坐¶寥寥月到軒」
#+END_VERSE
¶

#+BEGIN_VERSE
「　人間百事總無因幽趣年來覺轉新漫剪白¶雲聯破衲曾將黃葉止啼嬰莊生一馬能齊¶物玄老三拳契本真看到情忘心寂處碧桃¶華下悟傳燈」
#+END_VERSE
¶

#+BEGIN_VERSE
「　年來落魄懶居廛得意幽林翠竹軒寒向火¶爐煨榾柮渴將茶銚煮清泉經行楖栗真知¶已趺坐蒲團亦妄緣一念未生時薦取閒看¶物物本超玄」
#+END_VERSE

<pb:KR6q0603_L_019-0379a>¶

#+BEGIN_VERSE
「　青茅新[匚@贛]兩間房山色全收小碧窗到者竟¶忘賓主話住來無事暑寒忙雲生晚谷成千¶態月到中峰印十方個裏本無元字腳分心¶分境錯商量」
#+END_VERSE
¶

#+BEGIN_VERSE
「　閒開窗戶笑春風幾樹華敷白間紅且喜枝¶頭翻玉蜨每憐香裏醉游蜂忙忙奔走人空¶老汲汲研求路轉窮無事倚闌吟半偈相看¶都在寂寥中」
#+END_VERSE
¶

#+BEGIN_VERSE
「　自從胡亂便居山雖設柴扉常不關曳杖看¶雲登嶺上呼童采蕨過谿灣臨崖移石心逾¶寂繞徑芟茅身自閒不向個中問親切况於¶此外更追攀」
#+END_VERSE
¶

#+BEGIN_VERSE
「　年來一事也無求饑則餐兮睡則齁佛法那¶愁他爛卻緣心看破我先休胷中文學原疎¶懶身上衣裘不暇修長憶當年幾高士眠雲
<pb:KR6q0603_L_019-0379b>¶拙守個山頭」
#+END_VERSE
¶

#+BEGIN_VERSE
「　小搆茅廬在碧岑寥寥四顧孰為鄰平生安¶分成無用半世隨緣不外尋倚樹看經風送¶月依蒲納毳坐連雲自憐住得山深絕那有¶漁人來問津」
#+END_VERSE
¶

#+BEGIN_VERSE
「　林居尤勝在陽春萬木榮榮得自欣繡谷風¶生香撲鼻蘭谿水足味甘唇菴前菴後禽聲¶好雲去雲來山色新總是一般誰造化個中¶惟許道為真」
#+END_VERSE
¶

#+BEGIN_VERSE
「　捫懷無事得寒暄直到忘機話始圓獨坐柴¶牀清夢遠深居茅屋片心寬矮窗疎竹啼幽¶鳥修徑蒼松徹夜蟬招隱有誰償舊約好和¶雲水作圖看」
#+END_VERSE
¶

#+BEGIN_VERSE
「　三十年來獨住山幾人曾得到柴關層巖路¶僻崎嶇處曲澗泉深瀲灎灣把住直教龍象
<pb:KR6q0603_L_019-0380a>¶畏放行且與鳥禽閒幾番乘興思飛錫秖恐¶奔波累病顏」
#+END_VERSE
¶

#+BEGIN_VERSE
「　孤岑寂寂秋光冷寒夜蕭蕭木葉飄案上殘¶經未竟讀巖前明月不須招竹窗晝夢松風¶破石砌長流華雨漂雲出又歸還伴我當軒¶幾片挂林梢」
#+END_VERSE
¶

#+BEGIN_VERSE
「　老住深山雪滿顛頻思故舊最堪憐隨聲逐¶隊何時了棄本馳緣不自慚劫石尚能消歲¶月幻軀誰復計千年空林松菊依然在雲水¶歸來好息肩」
#+END_VERSE
¶

#+BEGIN_VERSE
「　清閒不得自家忙好似獼猴跳六窗世上爭¶雄無了日眼前覻破有收場懸崖撒手誰能¶會閙市迷頭秖自狂笑傲一生林下客道風¶千載足思量」
#+END_VERSE
¶

** 廛居十首
<pb:KR6q0603_L_019-0380b>¶

#+BEGIN_VERSE
「　懶散頭陀寓市廛老年無力钁頭邊擎歸一¶鉢千家滿著破三衣百結穿華柳巷中全梵¶律管絃樓上漏真詮尋常者種難謾處未舉¶分明在目前」
#+END_VERSE
¶

#+BEGIN_VERSE
「　居在塵中不見塵頭頭觸處最相親天涯有¶水皆涵月大地無華不帶春納履忽惺樓子¶曲擲刀指出案頭精市場也有真消息何必¶谿山遠問津」
#+END_VERSE
¶

#+BEGIN_VERSE
「　了得凡心不假禪逍遙塵市只隨緣蒲團放¶下街頭坐靜板攜來到處閒三界本空諸子¶著一真纔動四生全西來莫問吾何旨鼓角¶城樓夜月圓」
#+END_VERSE
¶

#+BEGIN_VERSE
「　心閒無事得廛棲應物明明不我欺旁舍笙¶歌歡滿地鄰園華柳樂無私了知白髮隨時¶變肯悟朱顏逐世移雲月是同山市別幾人
<pb:KR6q0603_L_019-0381a>¶到此不曾迷」
#+END_VERSE
¶

#+BEGIN_VERSE
「　破衲鶉居混世塵不圖利養豈圖名沿街漫¶步隨流語傍戶尋他逐隊行想見憨翁攜布¶袋惟憐普老振金鈴野人無者閒家具浩浩¶塵中劫外春」
#+END_VERSE
¶

#+BEGIN_VERSE
「　乾坤何處不堪居豈特深山是故廬垂手入¶廛忘管帶回頭到岸卻無拘千樓夜月憐歌¶舞萬井風塵笑馬驢會得個中消息子無邊¶剎境自如如」
#+END_VERSE
¶

#+BEGIN_VERSE
「　我本山林野外人偶來塵市寄閒身居無錐¶地隨檀度耕有心田遠世情衣破難藏珠裏¶色鞵穿露出脚頭春東風昨夜堆堆笑笑我¶年來徹骨貧」
#+END_VERSE
¶

#+BEGIN_VERSE
「　年老心閒到處家市廛端坐沒生涯忙看碌¶碌如燈馬靜鑑明明似鏡華個裏本無分好
<pb:KR6q0603_L_019-0381b>¶醜此中曾不著纖瑕何緣昔日靈山老火宅¶須教用鹿車」
#+END_VERSE
¶

#+BEGIN_VERSE
「　莫道閒居在市朝古來大隱作清標曾聞龍¶女獻珠事不見屠兒放下刀成佛直教心地¶穩天真豈涉路途勞古來聖世能堪愛造業¶場中轉寂寥」
#+END_VERSE
¶

#+BEGIN_VERSE
「　於中了了事無侵且在塵勞作故林心境兩¶忘空有我聖凡不立道由人春和鶯破綠楊¶陌秋冷蟬高碧樹陰休道遠山真樂靜市廛¶中亦有清音」
#+END_VERSE
¶

** 龍池絕頂¶

#+BEGIN_VERSE
「　翠壁嵯峨勢插天萬峰迴合在中間僧居藤¶縛凌虛閣客上雲埋半截山碧水池深龍臥¶穩蒼苔石古虎生斑為憐源祖幽棲處今日¶無人更作關」
#+END_VERSE

<pb:KR6q0603_L_019-0382a>¶

** 客過龍池留題次韻¶

#+BEGIN_VERSE
「　荒寺幽棲草徑賖林深日暮集歸鵶松窗半¶掩寒雲淨石澗長流明月斜雨過亂山添遠¶翠風行空谷落殘華夜來何處狂遊客喫盡¶壺中七椀茶」
#+END_VERSE
¶

** 善權寺¶

#+BEGIN_VERSE
「　探徧烟霞第一林風傳鐘磬隔峰聽山旁幽¶洞天開迹徑覆喬松道者心玉帶小橋流碧¶水瓊臺古殿接青雲斷碑遺記三生建千載¶令人感慨深」
#+END_VERSE
¶

** 次醻吳廸美居士¶

#+BEGIN_VERSE
「　卓錫烟巒小搆新草龕風雪度殘春長鑱漫¶把開荒徑短拂閒拈憶故人雲出遠空山黯¶澹水流深洞石嶙峋知君欲究真消息百尺¶竿頭進步頻」
#+END_VERSE

<pb:KR6q0603_L_019-0382b>¶

** 秋夜有懷子文居士訪道¶

#+BEGIN_VERSE
「　燈殘香燼漏聲沈兀坐蕭蕭對碧岑萬戶當¶天明有月幾人學道了無心清光遠照山如¶畫白水長流澗似琴感慨叅玄岐路者徒勞¶向外去追尋」
#+END_VERSE
¶

** 楊西蓮居士送姪芟染臨別贈之¶

#+BEGIN_VERSE
「　遠帆因送姪投師別語叮嚀自可思肩帶夜¶來江上月心懸日後嶺頭詩言中有響雲棲¶曲句裏藏鋒石磬辭信筆贈君分袂去修持¶先寄一蓮枝」
#+END_VERSE
¶

** 秋夜看月¶

#+BEGIN_VERSE
「　雲卷秋空月到庭開窗遙望萬山青林巒靄¶靄烟籠樹谷岫依依翠點屏境智了然常寂¶寂塵緣空處愈惺惺須知此際無偏黨長夜¶柴門不自扃」
#+END_VERSE

<pb:KR6q0603_L_019-0383a>¶

** 誕日示諸子¶

#+BEGIN_VERSE
「　衰年事事已無求嗟歎光陰自水流冷澹如¶雲點空碧歡娛似鴈過滄洲籬邊黃菊經霜¶老巖上青松滴露秋誰道此生真夢幻夢回¶蝴蜨笑莊周」
#+END_VERSE
¶

** 次韻醻霍玉環居士¶

#+BEGIN_VERSE
「　荒寺蕭蕭苔蘚封何期每過叩心宗休疑巖¶石非真虎笑指蒼松是活龍雲水五湖憑一¶鉢烟霞四海聽朝鐘龐公去後風流杳幾個¶知音繼此蹤」
#+END_VERSE
¶

** 吳九敘居士再叅金谷寄懷¶

#+BEGIN_VERSE
「　湖帆杳杳遠相臨不畏風波見道心別後每¶思連夜月閒來還憶舊時吟經寒輸與垂庭¶柏論序誰驚過牖禽人世希逢幾回笑留題¶行樂在空林」
#+END_VERSE

<pb:KR6q0603_L_019-0383b>¶

** 贈駱仲如孝廉¶

#+BEGIN_VERSE
「　觸破湖南幾片雲不辭迢遞越嶙峋谿聲遠¶頌淨名德山色幽藏野老身荒寺秋烟俱寂¶寞籃輿晴澗獨殷勤相逢坐語熏風外明月¶光含徧界新」
#+END_VERSE
¶

** 懷友¶

#+BEGIN_VERSE
「　春鳥啼不歇空山客自尋微風拂苔徑疑有¶舊遊人」
#+END_VERSE
¶

** 同妙光訪秀巖¶

#+BEGIN_VERSE
「　偶入秀巖林沿谿草木深兩人迷古道回首¶夕陽岑」
#+END_VERSE
¶

** 渡江¶

#+BEGIN_VERSE
「　一錫碧波遊烟霞兩岸秋長江落日晚歸人¶爭渡舟」
#+END_VERSE
¶

** 效覺範禪師用唐高僧詩作八絕
<pb:KR6q0603_L_019-0384a>¶

附高僧詩沙泉帶草堂紙帳卷空牀¶
靜是真消息吟非俗肺腸園林坐清¶
影梅杏嚼紅香誰住原西寺鐘聲送¶
夕陽。¶

#+BEGIN_VERSE
「　古澗清流澄徹茅簷綠樹深穠窗對亂山成¶翠沙明長瀉如虹」
#+END_VERSE
¶

#+BEGIN_VERSE
「　竹榻蕭然無夢梅幮不染清虛夜靜光含孤¶月從教輝映吾廬」
#+END_VERSE
¶

#+BEGIN_VERSE
「　偶脫諸緣小隱寥寥一事無求個中半點不¶得比之明月中秋」
#+END_VERSE
¶

#+BEGIN_VERSE
「　巖石堪題秀句肺腸差擬秋雲信口閒歌適¶興無心琱琢自文」
#+END_VERSE
¶

#+BEGIN_VERSE
「　山家隨處種樹竹籬就地成園溽暑支頤小¶坐清陰枕钁長眠」
#+END_VERSE
¶

#+BEGIN_VERSE
「　脫核杏纔可口鮮紅梅又甘唇笑古應機未
<pb:KR6q0603_L_019-0384b>¶達聞香空自吞津」
#+END_VERSE
¶

#+BEGIN_VERSE
「　幻住東山巖下那邊誰結幽林相看覿面不¶遠只是呼之不應」
#+END_VERSE
¶

#+BEGIN_VERSE
「　我道住此深山不意山深尤甚晚來忽地鐘¶聲疑是方廣相近」
#+END_VERSE
¶

** 夏日四首¶

#+BEGIN_VERSE
「　樹色陰濃閒坐不作一毫工課個裏本自無¶求莫云尊貴之墮」
#+END_VERSE
¶

#+BEGIN_VERSE
「　幽谷了無溽暑一榻蕭然自許有人借問西¶來未肯輕言錯舉」
#+END_VERSE
¶

#+BEGIN_VERSE
「　住個深山茅屋窗對幾莖脩竹風來凉似清¶秋堪歎時人馳逐」
#+END_VERSE
¶

#+BEGIN_VERSE
「　長日寥寥放過也不忘卻者個昔人頻喚主¶人三十年前勘破」
#+END_VERSE
¶

** 山居二十首
<pb:KR6q0603_L_019-0385a>¶

#+BEGIN_VERSE
「　幽居何事得干懷寂寂柴門竟日開雲意欲¶歸風滿隖亭亭吹過玉陽臺」
#+END_VERSE
¶

#+BEGIN_VERSE
「　片片白雲飛嶺外潺潺綠水過谿東流光一¶息無能止誰向山中學脫空」
#+END_VERSE
¶

#+BEGIN_VERSE
「　坐破蒲團萬境閒一輪皎潔照中天千秋碧¶落危巖下底事塵勞人不還」
#+END_VERSE
¶

#+BEGIN_VERSE
「　飯罷經行澗水邊心空衲破道人閒尋常莫¶論榮枯事風月隨緣得住山」
#+END_VERSE
¶

#+BEGIN_VERSE
「　清池水映連天碧香桂初敷滴露濃兀兀坐¶忘塵世慮千山靜照月明中」
#+END_VERSE
¶

#+BEGIN_VERSE
「　巖房獨坐寂寥寥世念何曾有一毫不是息¶心除妄想本無一物與人描」
#+END_VERSE
¶

#+BEGIN_VERSE
「　凝眸終日對青山石几爐烟意自閒懸榻久¶無高士駕劃然長嘯白雲間」
#+END_VERSE
¶

#+BEGIN_VERSE
「　偶爾經行到石梁山華流水有餘香遊魚啜
<pb:KR6q0603_L_019-0385b>¶食能知味秖恐人來下釣忙」
#+END_VERSE
¶

#+BEGIN_VERSE
「　武陵谿水赴湖東終日波濤終日風輸我磬¶山閒長老半生無事入塵中」
#+END_VERSE
¶

#+BEGIN_VERSE
「　閒居無事可安排半種青松半種梅昨日幾¶番騷客過要聯詩句愧非才」
#+END_VERSE
¶

#+BEGIN_VERSE
「　竹院幽深晚景凉木樨華發滿庭香閒吟未¶遇叅玄士孤負良宵明月堂」
#+END_VERSE
¶

#+BEGIN_VERSE
「　曲徑蒼苔絕影蹤巖龕冷落笑華叢道人一¶種清貧處長把白雲窗戶封」
#+END_VERSE
¶

#+BEGIN_VERSE
「　秋卷殘雲陣陣過峰前閒立一吟哦月中嶽¶色清新句却被疎風轉薜蘿」
#+END_VERSE
¶

#+BEGIN_VERSE
「　野人原不入時流到處山居得自由來去信¶從雙脚步免教閒事上眉頭」
#+END_VERSE
¶

#+BEGIN_VERSE
「　個事從來不強行也無長處接高明聽由他¶底欣欣地我此山門似水清」
#+END_VERSE

<pb:KR6q0603_L_019-0386a>¶

#+BEGIN_VERSE
「　曲順機宜我不能天容老谷一閒僧個中了¶了無餘事泛濫隨波實可矜」
#+END_VERSE
¶

#+BEGIN_VERSE
「　幻軀多病好安閒不喜人間秖住山石屋巖¶龕坐黃葉幾人得過上頭關」
#+END_VERSE
¶

#+BEGIN_VERSE
「　道在目前無別法現成公案不須叅山頭老¶漢今饒舌切莫隨他落二三」
#+END_VERSE
¶

#+BEGIN_VERSE
「　此事須教有正因了無一物守清貧常懷雪¶老餐松柏拶到明星萬谷春」
#+END_VERSE
¶

#+BEGIN_VERSE
「　大千總是一茅廬善惡都從個裏居長的長¶來短的短得便宜處失便宜」
#+END_VERSE
¶

** 臨谿有感二首¶

#+BEGIN_VERSE
「　閒步林間過小谿遊魚噉影鳥啼枝微風吹¶送松華落拾得歸來月滿池」
#+END_VERSE
¶

#+BEGIN_VERSE
「　谿水如藍徹底清閒來默坐可觀心曾留半¶偈人間去漫向磬陀石上吟」
#+END_VERSE

<pb:KR6q0603_L_019-0386b>¶

** 題白雲巖¶

#+BEGIN_VERSE
「　誰把虛空劈半邊走來都道白雲巖相看秖¶恐即飛去不覺月明東畔山」
#+END_VERSE
¶

** 拄杖¶

#+BEGIN_VERSE
「　拈頭點尾活如龍千里迢迢一似風觸破萬¶山雲與雪歸來閒倚碧堂東」
#+END_VERSE
¶

** 中秋夜坐¶

#+BEGIN_VERSE
「　夜靜凉生葛袂單巳知秋氣到松關窗前獨¶坐披新月好把禪心一樣看」
#+END_VERSE
¶

** 寄許丞侯居士二首¶

#+BEGIN_VERSE
「　萬松林下獨幽棲每歎紅輪易墜西剛得春¶來幾多日梅華飄落出前谿」
#+END_VERSE
¶

#+BEGIN_VERSE
「　千嶂未消殘雪冷一菴端坐夕陽曛思君偶¶出峰前望蹋破飛來幾片雲」
#+END_VERSE
¶

** 石磬
<pb:KR6q0603_L_019-0387a>¶

#+BEGIN_VERSE
「　石磬高懸萬壑中外山壁立裏頭空知音不¶用重敲擊響應無方帀地風」
#+END_VERSE
¶

** 題武陵洞二首(洞在磬山前有水從洞出至谿)¶

#+BEGIN_VERSE
「　小徑深深古洞迷涓涓漱石透前谿偶攜竹¶杖尋幽迹惟有山公挂樹啼」
#+END_VERSE
¶

#+BEGIN_VERSE
「　洞口莓苔積幾層蒼蘿引石白雲凝且聆太¶古無絃曲漫逐桃華覓武林」
#+END_VERSE
¶

** 遊大潮山¶

#+BEGIN_VERSE
「　二十年來慕大潮何期今日入層霄攀蘿直¶上最高頂滿目湖烟挂樹梢」
#+END_VERSE
¶

** 磬山初闢¶

#+BEGIN_VERSE
「　雲籠高嶽倚荊南漫剪藤蘿結小菴獨坐月¶明當戶照更無餘事到峰尖」
#+END_VERSE
¶

** 百舌啼¶

#+BEGIN_VERSE
「　枝頭百舌話偏長啼破寒梅滿院香有耳不
<pb:KR6q0603_L_019-0387b>¶聞仍熟睡可憐窗外好風光」
#+END_VERSE
¶

** 曹念茲居士訪余山中不值題寄¶

#+BEGIN_VERSE
「　柴門暫把白雲封誰想虛君過遠峰休笑深¶林茅屋冷道人端的有家風」
#+END_VERSE
¶

** 別徐居士¶

#+BEGIN_VERSE
「　相逢又別出巖阿目送寒雲片片過思得舊¶遊人再至青燈竹榻話應多」
#+END_VERSE
¶

** 西園寄曹從龍居士¶

#+BEGIN_VERSE
「　池中屋冷五更寒破衲蒙頭意自安憶得故¶山煨榾柮地爐相伴有人看」
#+END_VERSE
¶

** 答汰如講主¶

#+BEGIN_VERSE
「　羡君鶴骨最孤清雲水從來舊有聲堪笑老¶僧疎懶甚也無詩興接高明」
#+END_VERSE
¶

** 振宗堂¶

#+BEGIN_VERSE
「　寥寥獨坐振宗堂寂寂孤明萬壑凉笑我本
<pb:KR6q0603_L_019-0388a>¶無心說法不勞天女散華香」
#+END_VERSE
¶

** 燈華¶

#+BEGIN_VERSE
「　休將春色擬栽培脫略人工巧剪裁遊子滿¶園覓不得秖因伊向火中開」
#+END_VERSE
¶

** 磬山十景¶

** 限門嶺¶

#+BEGIN_VERSE
「　嶺頭大塊眠雲石自古傳來立限門今日鑿¶開賓主路從教車馬一時新」
#+END_VERSE
¶

** 西施洞¶

#+BEGIN_VERSE
「　層巒秀石天開洞古往今來遊者多識得遠¶超聲色外西施名不染烟蘿」
#+END_VERSE
¶

** 面壁巖¶

#+BEGIN_VERSE
「　巉巖峭壁天然畫忽地雲生遮半邊開合不¶知誰作主其中消息若為傳」
#+END_VERSE
¶

** 萬松徑
<pb:KR6q0603_L_019-0388b>¶

#+BEGIN_VERSE
「　不是知音不到來萬松徑上滿莓苔烟霞影¶迹空來去陣陣清風拂石臺」
#+END_VERSE
¶

** 慈慧橋¶

#+BEGIN_VERSE
「　慈慧須憑一路修從教步步蹋源頭而今建¶得功成也千古令人作勝遊」
#+END_VERSE
¶

** 武陵谿¶

#+BEGIN_VERSE
「　繞殿旁通一脈泉涓涓流出有真源莫非直¶接曹谿水相續緜緜不記年」
#+END_VERSE
¶

** 望湖亭¶

#+BEGIN_VERSE
「　白虎山頭石坦平於中獨立望湖亭主賓醻¶唱忘歸去月起湖心一片明」
#+END_VERSE
¶

** 白茅峰¶

#+BEGIN_VERSE
「　磬山最頂白茅峰昔日何人雨種松留得荒¶基深草裏而今誰肯繼前蹤」
#+END_VERSE
¶

** 洗鉢池
<pb:KR6q0603_L_019-0389a>¶

#+BEGIN_VERSE
「　飯罷禪和咸洗鉢趙州公案未曾圓山僧今¶日重拈出漫向池邊得句玄」
#+END_VERSE
¶

** 脩竹林¶

#+BEGIN_VERSE
「　散步攜笻到竹林常懷多福語如霆古今多¶少乘陰者幾個忘言見古人」
#+END_VERSE
¶

** 龍池八景(并序)¶

余依栖先師於龍池二十餘年晨夕執¶
侍巾缾初不知泉石為何物及辭師出¶
山誅茅深隱者又十有五年矣今懷片¶
香掃先師塔始得婆娑泉石不覺愴然¶
閒拈八景景系一詩。¶

*** 中龍池¶

#+BEGIN_VERSE
「　池平澄灎臥龍藏烟雨霏霏歲月長天外一¶聲雷震起萬山雲合徹龍光」
#+END_VERSE
¶

*** 分賓嶺
<pb:KR6q0603_L_019-0389b>¶

#+BEGIN_VERSE
「　小嶺騎峰賓主分登臨別是一乾坤樵蘇帀¶帀歌聲遠忽地雲生掩石門」
#+END_VERSE
¶

*** 白雲巖¶

#+BEGIN_VERSE
「　巉巖如玉倚青霄翼翼連雲勢欲搖何不摶¶風竟飛去想伊留作後人標」
#+END_VERSE
¶

*** 憑虛閣¶

#+BEGIN_VERSE
「　小閣凌雲在碧空凭闌四顧萬峰叢幽居秖¶許林間老對月閒吟天際風」
#+END_VERSE
¶

*** 試心石¶

#+BEGIN_VERSE
「　突兀高懸可試心幾回獨立畏崖深豁然脚¶蹋虛空碎石上風生大地春」
#+END_VERSE
¶

*** 玉陽臺¶

#+BEGIN_VERSE
「　林巒積翠映危臺遙望烟湖萬頃開日吐波¶心帆影亂霞光先照碧崔嵬」
#+END_VERSE
¶

*** 伏虎石
<pb:KR6q0603_L_019-0390a>¶

#+BEGIN_VERSE
「　腥腥血氣染蒼峐凜凜威風片石來千載高¶眠披雨露至今足迹破莓苔」
#+END_VERSE
¶

*** 避暑窟¶

#+BEGIN_VERSE
「　古穴當年源老棲孤風冷冷至今知寥寥四¶壁惟餘座誰繼先宗作範規」
#+END_VERSE
¶

** 烏瞻八景¶

*** 雲松徑¶

#+BEGIN_VERSE
「　一徑逶迤翠色濃小橋橫澗拂清風偶然曳¶杖支頤坐閒看雲來護碧松」
#+END_VERSE
¶

*** 笑影潭¶

#+BEGIN_VERSE
「　睹影深知不在潭分明那隔一毫端渠無我¶也潭何現水靜風恬自笑看」
#+END_VERSE
¶

*** 龍鱗石¶

#+BEGIN_VERSE
「　山腰片片石如鱗歲月頻經積蘚紋林下道¶人看不猒半餘蒼色半餘雲」
#+END_VERSE

<pb:KR6q0603_L_019-0390b>¶

*** 俯谿亭¶

#+BEGIN_VERSE
「　雨谿相競接湖波竹筏隨流拍浪過風雨歇¶時來往疾小亭俯視漫吟哦」
#+END_VERSE
¶

*** 揮麈臺¶

#+BEGIN_VERSE
「　巖前天設石磐臺風月隨時揮麈來老漢不¶須重註脚千山一帶笑顏開」
#+END_VERSE
¶

*** 斷雲嶺¶

#+BEGIN_VERSE
「　側嶺崚嶒欲斷雲鳥飛不過羽翎分遠看山¶色點空碧半落晴光帶晚曛」
#+END_VERSE
¶

*** 五老峰¶

#+BEGIN_VERSE
「　插入青霄五個峰攀躋欲上路難通不知昔¶日誰稱老眾壑羣山列下風」
#+END_VERSE
¶

*** 湖翠峰¶

#+BEGIN_VERSE
「　一片湖光涌翠峰自來出沒雨烟中孤危遠¶映山山碧倒影中流過短蓬」
#+END_VERSE

<pb:KR6q0603_L_019-0391a>¶

** 夢登凌霄峰¶

#+BEGIN_VERSE
「　夢到凌霄最上峰千山萬水隔重重忽然省¶得來時路拋却從前一古笻」
#+END_VERSE
¶

** 寄懷洞如睿姪¶

#+BEGIN_VERSE
「　二十年來獨住山羡君無事到人間去秋一¶面曾相約閒看白雲空往還」
#+END_VERSE
¶

** 宿清源菴¶

#+BEGIN_VERSE
「　菴泊谿頭最得源間房接納道人眠夜來正¶對中秋月指與林間人共看」
#+END_VERSE
¶

** 新正夜坐二首¶

#+BEGIN_VERSE
「　簷頭雨滴夜偏長冷冷梅華滿院香一片春¶光行已到令人獨坐忽神傷」
#+END_VERSE
¶

#+BEGIN_VERSE
「　我勸諸賢急早修光陰瞬息總難留秖知送¶舊迎新事不覺年來白了頭」
#+END_VERSE
¶
天隱禪師語錄卷第十九
<pb:KR6q0603_L_019-0391b>¶

* 音釋¶

嗒
(吐盍切音榻嗒然忘懷也)。
[匚@贛]
(古禫切音感覆頭也)。
芟
(師銜切音衫刈草也)。¶

毳
(此芮切音脃獸細毛也)。
鑱
(鋤銜切音巉銳器也)。
漱
(所右切音瘦此水曰¶
漱)。
隖
(安古切音鄔村隖也與塢同)。
<pb:KR6q0603_L_019-0392a>¶

