# -*- mode: mandoku-view; -*-
#+DATE: 2016-06-08 6:11
#+TITLE: 天隱修禪師語錄
#+PROPERTY: CBETA_ID L154n1639
#+PROPERTY: ID KR6q0603
#+PROPERTY: SOURCE Qianlong Edition of the Canon Vol. 154, No. 1639
#+PROPERTY: VOL 154
#+PROPERTY: BASEEDITION L
#+PROPERTY: WITNESS L
#+PROPERTY: LASTPB <pb:KR6q0603_L_020-0392a> 
#+PROPERTY: JUAN 20
天隱禪師語錄卷第二十　　　　　直十¶
嗣法門人通琇編¶

* 讚¶

** 觀音大士讚¶

錢貢善繪筆意精妙以淡墨畫大士¶
趺坐磐石上作巉巖覆之一善財于¶
洪波浩渺中跪蓮[向-口+┴]頂禮。¶

#+BEGIN_VERSE
「　茫茫大海中化現一磐石廣度諸有緣禮敬¶皆歡悅眼裏聞妙音耳裏見妙質善財童子¶身波浪蓮[向-口+┴]出不畏風濤險頓然超百億菩¶薩如父母念念垂哀接猛烈同善財生死當¶下息」
#+END_VERSE
¶

又¶

#+BEGIN_VERSE
「　三十二應權為應著眼看來原不定心如孤¶月照長空千江有水千江印光明寂照徧河
<pb:KR6q0603_L_020-0392b>¶沙兀兀無言行正令」
#+END_VERSE
¶

** 達磨大師讚¶

#+BEGIN_VERSE
「　一葦渡江九年面壁識之不識追之不及神¶光斷臂一場狼藉而今滿地是兒孫看來得¶髓何曾徹咄」
#+END_VERSE
¶

又¶

#+BEGIN_VERSE
「　飄飄一葦渡江淮少室峰前眼不開默坐九¶年成底事一身皮肉付人回自提隻履西歸¶去影子從何得得來今日相逢試相問當門¶齒[卸-ㄗ+夬]可曾栽」
#+END_VERSE
¶

** 十六羅漢汎海圖讚¶

#+BEGIN_VERSE
「　優游性海出常流蕩漾隨機出自由各顯神¶通施妙用千模萬狀應全周水灎灎風颼颼¶無邊無岸也無[向-口+┴]徃來不假纖毫力溟渤看¶兮掌上漚自從悟得心空法三界寥寥無所
<pb:KR6q0603_L_020-0393a>¶求休休休轉悠悠若到宗門欠一籌」
#+END_VERSE
¶

** 續後十一代祖師讚(并序)¶

余閱中峰錄自初祖達磨以至高峰和¶
尚凡二十有八代俱作偈讚之從中峰¶
和尚師師相印傳至笑巖師翁及先師¶
幻有老人又十有一代尚未見有遞代¶
讚揚者謹為焚香述偈以發明從上傳¶
持之德俾後學知臨濟正宗代不乏人¶
耳¶

*** 中峰本禪師¶

#+BEGIN_VERSE
「　天目開明中峰成仁觀河流水大法雷霆」
#+END_VERSE
¶

*** 千巖長禪師¶

#+BEGIN_VERSE
「　千丈巖顛握金剛圈長年兀坐化利人天」
#+END_VERSE
¶

*** 萬峰蔚禪師¶

#+BEGIN_VERSE
「　萬峰頭上氣吞佛祖遇此等人震塗毒鼓」
#+END_VERSE

<pb:KR6q0603_L_020-0393b>¶

*** 寶藏持禪師¶

#+BEGIN_VERSE
「　衣珠一露魔王大怒持平等心善惡咸度」
#+END_VERSE
¶

*** 東明旵禪師¶

#+BEGIN_VERSE
「　心光發現無背無面闡化東明聊通一線」
#+END_VERSE
¶

*** 海[向-口+┴]慈禪師¶

#+BEGIN_VERSE
「　渡生死流全憑慈舟令人到岸瀟灑天遊」
#+END_VERSE
¶

*** 寶峰瑄禪師¶

#+BEGIN_VERSE
「　山藏奇玉林巒秀蔚得者安閒不向外逐」
#+END_VERSE
¶

*** 天奇瑞禪師¶

#+BEGIN_VERSE
「　少林祕要直露心巧忒煞天奇宗風絕倒」
#+END_VERSE
¶

*** 無聞聰禪師¶

#+BEGIN_VERSE
「　圓通一門頓悟心聞高超三界震動乾坤」
#+END_VERSE
¶

*** 笑巖寶禪師¶

#+BEGIN_VERSE
「　心如皎月未可方說聞小兒啼悟西來訣」
#+END_VERSE
¶

*** 禹門傳禪師
<pb:KR6q0603_L_020-0394a>¶

#+BEGIN_VERSE
「　江南開宗此老稱雄造其室者如雲從龍」
#+END_VERSE
¶

** 高峰大師讚¶

#+BEGIN_VERSE
「　張公洞裏死關天目山頭活棒足迹不落人¶間真子從何標榜描也描他不成畫也畫他¶不像識得高峰老人鼻孔有時向上」
#+END_VERSE
¶

** 本師幻有大和尚讚¶

#+BEGIN_VERSE
「　蹋破笑巖巖上月翻身直入清凉窟萬年氷¶裏一蒲團坐斷乾坤赤骨律虛空為口須彌¶舌大千沙界風雷說兩肩擔荷臨濟宗[邱-丘+胠]下¶兒孫千百億鉗錘喫盡禹門來今日磬山為¶雪屈」
#+END_VERSE
¶

又¶

#+BEGIN_VERSE
「　特石非堅芭蕉非幻吾師面目澄澄湛湛無¶緣之慈應徧知接物利生有何倦百億化現¶度羣迷夜叉羅剎咸法眷」
#+END_VERSE

<pb:KR6q0603_L_020-0394b>¶

又¶

#+BEGIN_VERSE
「　一片青山一谿碧水敷個蒲團依石梁止拈¶龜毛拂提向上旨懸河之辯閃電之機曾經¶毒手二十年餘今朝覿面痛徹骨髓欲形文¶彩讚吾師却似一滴投海底噫大笑一聲淚¶如雨且道悲兮且道喜」
#+END_VERSE
¶

** 南嶽怡泉禪師像讚¶

#+BEGIN_VERSE
「　此老心直口快不假禪道捏怪生平不蓄半¶文舉作千金痛快若非稠錫再來定是普門¶還債嘗親幻有老人得些活鱍主宰住此南¶嶽山中卓錫泉邊自在不須臨濟三玄奚用¶遠公九帶肯接雲水上流[蕗-各+(梳-木)]飯二時慷慨大¶悲高閣立成如來破殿重蓋兒孫描真供養¶來索磬山讚唄咦和尚無相福田與個虛空¶同壞」
#+END_VERSE

<pb:KR6q0603_L_020-0395a>¶

** 題柳谿牧牛圖¶

#+BEGIN_VERSE
「　岸柳斜煙下逍遙一牧童橫騎牛背上放意¶任春風識得牛兒性因他癢處通歸家一笑¶看明月風流瀟灑碧谿東」
#+END_VERSE
¶

** 題照菴居士像¶

#+BEGIN_VERSE
「　有照有知全是假無知無覺亦非真兩頭擔¶子俱拋却清淨茅菴一老人」
#+END_VERSE
¶

** 題張大若居士像¶

#+BEGIN_VERSE
「　飄然有出塵之行毅然有絕世之剛棄功名¶若敝屣玩塵俗如粃糠逍遙北窓之下將直¶上乎羲皇」
#+END_VERSE
¶

* 自讚¶

** 山茨際徒請¶

#+BEGIN_VERSE
「　拈[龜-(色-巴)]毛拂坐個蒲團別無長處佛祖難謾清¶風拂白月此意有誰諳者裏一分親切處秖
<pb:KR6q0603_L_020-0395b>¶許闍𥠖隻眼看」
#+END_VERSE
¶

** 箬菴問徒請¶

#+BEGIN_VERSE
「　者個老禿奴胸中一字無拈條楖栗棒佛祖¶難近傍眼光爍破四天下即今還坐枯藤上¶咄若然會得者些兒雙手與你者拄林」
#+END_VERSE
¶

** 玉林琇徒請¶

#+BEGIN_VERSE
「　山不是山水不是水坐破蒲團豈有定止千¶巖萬壑之中豺狼羣隊之裏要尋個張牙露¶爪的驀然撞著捋虎鬚不是我兮便是你」
#+END_VERSE
¶

** 慈引居士請¶

#+BEGIN_VERSE
「　鬚長眉細心中無住放下蒲團說法隨處拈¶龜毛拂提向上旨遇此等人全身交付咄草¶深一丈沒法堂明月清風吹兩耳」
#+END_VERSE
¶

** 啟明菴主請¶

#+BEGIN_VERSE
「　長坐白雲巖吸盡龍池水刈得磬山茅來屙
<pb:KR6q0603_L_020-0396a>¶報恩矢老禿髮又長誰人不識你問渠渠不¶知閉著一張嘴咄恰似無廉恥」
#+END_VERSE
¶

** 印林燈禪人請¶

#+BEGIN_VERSE
「　敷草蒲團秖圖輭和一物不為爭肯話墮道¶不會學禪不會叅剛是一枚獃坐」
#+END_VERSE
¶

** 道明蓮禪人請¶

#+BEGIN_VERSE
「　無道可修有法成垢拈個拂子向人前難免¶出乗露醜咦風雷滿地來且看三十年後」
#+END_VERSE
¶

** 崇北振知事請¶

#+BEGIN_VERSE
「　此老生平慣行棒何故而今坐却杖果能諳¶得者些兒許伊作個人天樣面目儼然襟懷¶沒量咄都從幻影乞留題誰道於中無形相」
#+END_VERSE
¶

** 晦曇承知客請¶

#+BEGIN_VERSE
「　一片蒲團隨方就圓擲下拂子袖手安閒眼¶空四海心若大川出懸河之辯舉倒嶽之鞭
<pb:KR6q0603_L_020-0396b>¶咄冷地看來不值半文錢」
#+END_VERSE
¶

** 六解恒侍者請¶

#+BEGIN_VERSE
「　一根拄杖雙手不放遇個中人打模畫樣幾¶莖瘦竹鶴立地上點點石頭奇形怪狀咄可¶以謂幻境可以謂實相」
#+END_VERSE
¶

** 百訥全禪人請¶

#+BEGIN_VERSE
「　一節兩節竹三莖四莖曲擊之了無聲昔人¶曾中毒者個老頭陀拋甎要引玉描他本無¶為舒[巾*((宋-木)/登)]開人目咄咄此事何須更叮囑」
#+END_VERSE
¶

** 智閒觀禪人請¶

#+BEGIN_VERSE
「　一個蒲團兀兀忘緣祖師心印却教誰傳太¶虛為口本爾難宣出廣長舌仗此爐烟透頂¶透底無勞我言」
#+END_VERSE
¶

** 大蔭耦禪人請¶

#+BEGIN_VERSE
「　爾我看來那個真百年之後化為塵全憑一
<pb:KR6q0603_L_020-0397a>¶點丹青手留與人間不記春」
#+END_VERSE
¶

** 無絃音侍者請¶

#+BEGIN_VERSE
「　倚几默坐探取古話得意忘懷不覺物化心¶空法空惟餘者個知音者從能言者和試看¶淡墨屏風上更有一事不說破」
#+END_VERSE
¶

** 玉林琇徒請¶

#+BEGIN_VERSE
「　雲無所來山無所去無去無來道人無住繡¶谷風生蘭谿水注一一拈來各有本據如虎¶戴角如鳥乘羽咄」
#+END_VERSE
¶

** 箬菴問徒請¶

#+BEGIN_VERSE
「　遠山青近水綠兀坐蒲團如槁木個裏原無¶半點塵石上苔斑鴨頭綠手中拂子却付誰¶走向煙霞潛深谷宿世冤家撥不開務要描¶伊露人目」
#+END_VERSE
¶

** 智林妙禪人請
<pb:KR6q0603_L_020-0397b>¶

#+BEGIN_VERSE
「　白雲非白黑石非黑閒坐於中繩繩默默半¶肩擔荷佛祖家風兩[邱-丘+胠]跏趺人天莫測誰是¶知音識得渠大明國裏一老賊」
#+END_VERSE
¶

** 了凡賢侍者請¶

#+BEGIN_VERSE
「　峰巒疊疊瀑布雙流閒坐於中無作無修天¶生瀟灑人世優游佛法不會個裏真休描模¶供養俱不得不如擲在壁角落頭」
#+END_VERSE
¶

** 玉林琇徒請¶

#+BEGIN_VERSE
「　堂堂正坐無事可做龍象交叅一一按過頂¶門具眼劈頭打破林玹小廝慣要惹禍來捋¶虎鬚許伊膽大」
#+END_VERSE
¶

** 心宇居士請¶

#+BEGIN_VERSE
「　一葉落知天下秋道人無事自優游憨憨兀¶坐盤陀石却似尋常[悚*頁]老牛煙霞影裏留蹤¶迹瀟灑林間已白頭咦識得渠儂真面目不
<pb:KR6q0603_L_020-0398a>¶風流處也風流」
#+END_VERSE
¶

** 覲南居士請¶

#+BEGIN_VERSE
「　無相山中坐臥無影樹下安閒有人舉問西¶來雙履脫却於前供養伊集福毀罵伊增愆¶去此二途道一句來咄也是如驢覰天」
#+END_VERSE
¶

* 佛事¶

** 聞遠師弟火¶

浮生如夢幻質如雲去住無礙出入縱橫非¶
眼所見非耳所聞靈明者點蓋色騎聲無聞¶
之聞謂之真聞無見之見謂之真見真見所¶
以能見圓真聞所以能聞遠正恁麼時聞遠¶
師弟還聞麼以拄杖挑火炬云一團紅燄騰¶
騰起本地風光在目前。¶

** 紹巖師弟火¶

紹巖師弟聽我說偈無上菩提言下薦取禹
<pb:KR6q0603_L_020-0398b>¶
門院裏安禪伏龍山下脫去打破涅槃城子¶
截斷生死路頭逍遙三界之中如師脫索獨¶
步遂將火炬打○○○云正與麼時三世諸¶
佛歷代祖師現此光中異口同音轉大法輪¶
令嵩長老全身放下得大自在去也便投炬。¶

** 紹巖師弟入塔¶

靈明廓徹廣大虛寂風吹不裂雨打不濕者¶
無縫塔豈有出入雖然如是以拄杖指塔門¶
云爭奈杖頭有眼明如日便推骨入塔不是¶
懸崖親撒手那能個裏得安居。¶

** 上生居士請為母對靈¶

師揮案三下云靈臺獨鑑照破煩惱昏衢覺¶
體洞明頓證無生法忍迷之者六道輪廻悟¶
之者三途永息舉拂子云看看打○○○云¶
圓陀陀光爍爍無去無來淨躶躶赤灑灑非
<pb:KR6q0603_L_020-0399a>¶
生非滅於此會得不涉程途其或未然且聽¶
眾僧轉般若波羅蜜多心經。¶

** 示寶印菴主覺靈(時起龕)¶

梅蕊含香玉吐春凝寒徹骨笑吟吟不居常¶
寂光中地先向枝頭漏好音於此會得轉身¶
一路即在目前其或不然別通消息喝一喝¶
云寶印還會麼驀豎拄杖云看舉起也直透¶
非非想天穿破帝釋鼻孔卓下也摟空波波¶
地獄觸著閻羅腦門所以道十方薄伽梵一¶
路涅槃門遂卓一卓偈云拶破分明毛骨栗¶
劃然打失孃生鼻本來面目要承當也是虛¶
空閃電迹佛祖牢關鎻忽開大地山河一片¶
雪到者裏轉身一句作麼生道以拄杖指棺¶
云杖頭點出金剛眼崑崙騎象鷺鷥牽曳拄¶
杖便出。
<pb:KR6q0603_L_020-0399b>¶

** 寶印菴主火¶

身從無相中受生猶如幻出諸形相幻人心¶
識本來無罪福皆空無所住既無所住亦無¶
所去於無所去處生於無所去處滅生滅既¶
滅寂滅現前到者裏末後一句如何道偈云¶
寶印持來巳久印破虛空三有回觀自家面¶
目嚇得須彌倒走以火炬打圓相云吽吽吽。¶

** 蔣虎叔居士請為母對靈¶

靈光獨耀本無去以無來幻質非堅現有生¶
而有滅非堅故生即不生獨耀故去即不去¶
去即不去故來而無來生即不生故滅而無¶
滅既然如是且道蔣母熊氏安人在何處安¶
身立命揮案一下云九品蓮臺隨處現三塗¶
地獄頓然空。¶

** 示廣修宜人靈
<pb:KR6q0603_L_020-0400a>¶

師以如意擊棺三下云諸行無常是生滅法¶
生滅滅巳寂滅為樂無上大涅槃圓明常寂¶
照凡愚謂之死外道執為斷諸求二乘人目¶
以為無作惟有過量人通達無取舍祖師盡¶
力說到者裏秖說得個無取舍既無取舍亦¶
無去來既無去來豈有生死生時不來死時¶
不去湛然圓寂心境一如但能直下頓了不¶
被三世所拘且道吳氏廣修在什麼處安身¶
立命舉如意云仰憑三寶恩光力特達蓮臺¶
第一枝。¶

** 成侍者起龕¶

師以拄杖擊龕云吾徒通成可謂信心脫俗¶
九載事師殷勤只者著子尚未惺惺涅槃堂¶
上汝却先行且道正恁麼時是生耶是死耶¶
生既未生生即無生死既離死死亦無死無
<pb:KR6q0603_L_020-0400b>¶
死無生靈然獨存咦門外春風瀟灑去一回¶
消息一回新。¶

** 聰侍者起龕¶

行聰行聰十九如風偶然失[邱-丘+胠]滿盤俱空空¶
到無空處還元總是同你若會得生來便去¶
也不為夭你若不會得縱然百歲不為老即¶
今會得麼以拄杖指龕云便恁麼去。¶

** 示航禪人覺靈¶

假借四大以為身心本無生因境有前境若¶
無心亦無罪福如幻起亦滅既然如幻生亦¶
如幻死亦如幻來亦如幻去亦如幻善亦如¶
幻惡亦如幻有亦如幻無亦如幻天堂亦如¶
幻地獄亦如幻樂亦如幻苦亦如幻秪如汝¶
五十二歲父母未生前清淨本體亦如幻五¶
十二歲中間所作所為或善或惡因果昭然
<pb:KR6q0603_L_020-0401a>¶
亦如幻直至五十二歲後氣斷聲銷復元初¶
體亦如幻如幻亦如幻所以經云一切有為¶
法如夢幻泡影於此會得轉身一路即在目¶
前其或未會假我木上座通個消息倒拄杖¶
擊龕三下云打開頂門眼返見本來人四大¶
了然空今復歸何處山前一片地直指汝歸¶
去。¶

** 航禪人入塔¶

山河一片雪行人那裏歇條條赤體空且向¶
個中入卓拄杖云歇歇一念頓超塵數劫相¶
看只在剎那間杖頭從此清風徹。¶

** 起達本師兄骨歸龍池入塔¶

海底泥牛銜月走巖前石虎抱兒眠吾兄既¶
達元初本何故淹留在此間歸去來歸去來¶
故山院裏絕塵埃相逢俱是舊相識管使吾
<pb:KR6q0603_L_020-0401b>¶
兄笑眼開。¶

** 達妄煉骨¶

達妄明真體了知四大空衲僧巴鼻事今日¶
與君通投炬云看白骨從教煆煉來眉毛端¶
的何曾動。¶

** 拙獃禪人火¶

性火真空性空真火天上人間也無處躲東¶
風撲面來真個也奇哉照破渠儂真面目徧¶
界都是火蓮開便投炬。¶

** 嚴道人起棺¶

師以拄杖擊棺云迷從曠劫直至而今舍身¶
受身輪廻虛幻者裏薦得業障如山一擊分¶
明百雜碎真性如海片時返照萬緣空既然¶
如是且道出門一句作麼生以拄杖外指云¶
熏風自南來且歸林下去。
<pb:KR6q0603_L_020-0402a>¶

** 檀越請對靈¶

師以拂子打圓相云靈覺昭然不滯空死生¶
無異體元同當年信有者般事覿面相呈達¶
此宗喝一喝云孫氏還會麼其或未然與你¶
別資淨路無沈中陰以遲疑直㨗一路到蓮¶
池上品菩薩為伴侶拋却人間五濁泥驀擲¶
拂子。¶

** 示曹門智常楊氏靈¶

世尊時七賢女遊尸陀林一女指一尸云尸¶
在者裏人向甚處去一女應云作麼作麼其¶
時諸姊皆悟無生即今智常楊氏其人不在¶
其靈在此老僧恁麼舉揚還悟也未其或未¶
然更與你別通消息偈云大千沙界一靈知¶
無滅無生無所拘者裏若還親薦得蓮邦拓¶
質定無疑咄。
<pb:KR6q0603_L_020-0402b>¶

* 傳¶
嗣法門人通琇述¶

臨濟正宗第三十世宜興石磬山開山初祖¶
武康報恩寺重開山第一世天隱大和尚諱¶
圓修生宜興閔氏父某母潘氏生而超異靈¶
然不昧童子時伯母携望井邑一念回光豁¶
然真空現前祖以義讓寓於屠肆世稱牛場¶
閔師不樂居歲饑家貧賣菜養母迄二十歲¶
感念劬勞未知佛教惟誓神茹素幼孤失學¶
聞輙能行時中念起默誦小人閒居為不善¶
章凡情頓息偶經講寺值演楞嚴聞至一切¶
眾生皆由不知常住真心性淨明體用諸妄¶
想此想不真故有輪轉猛念生死志求出離¶
無異如來四門遊觀時也時聞龍池幻祖是¶
大知識會為毘陵唐太常輩迎赴龍嘴菴即
<pb:KR6q0603_L_020-0403a>¶
日買[向-口+┴]趨見幻祖祖曰何不芟染師以母老¶
難之明年再叅龍池住旬餘晨夕請益而歸¶
叅研益切雖處寰中無少塵念一日攜筐入¶
市錢筐俱委舖家茫然空歸母感師道念堅¶
猛亦長齋事佛延星士推師造士曰此命不¶
壽師適從外來問曰出家可否士曰出家則¶
大成母因割愛令師出家越歲徃龍池得度¶
時萬曆戊戍也初叅無字半歲不得力幻袒¶
令叅父母未生前本來面目提撕嚴密閒忙¶
無間一日隨眾出窰同叅問幻祖四大名山¶
菩薩出現神通廣大祖驀云者裏亦不少師¶
進云如何是者裏神通祖曰度磚來師言下¶
有得工夫加切過百餘日偶展楞嚴至佛咄¶
阿難云此非汝心遂大悟自云如善財入彌¶
勒樓閣與童年隨伯母望井邑時境界無異
<pb:KR6q0603_L_020-0403b>¶
無別從前諸疑一時放下一日侍祖過城南¶
顯親寺問云忽然如拓空時如何祖便喝復¶
云我代你修行罷師言下會得賓主照用之¶
句往留京因謁雲松老宿於天界訪文齋老¶
宿於能仁或文或行多自得益辛丑還山掩¶
關祖方北行示云汝既悟入當更精進他日¶
利導有情勿令斷絕師關中[門@(八/允)]古人因緣日¶
有發明至僧問乾峰雲門十方薄伽梵話忽¶
礙力叅兩載一日坐中正忘絕境界之時忽¶
聞驢鳴頓失前疑偈云忽聞驢子呌驚起當¶
人笑萬別與千差非聲非色閙自後看古人¶
話劃然破竹矣歲甲辰四月八日期滿解關¶
尋與同叅密雲悟公三藐某公入京覲祖於¶
普照寺時巳歲暮祖見色喜問曰別來三歲¶
各呈似看師禮拜便出復呈偈有寒暖不知
<pb:KR6q0603_L_020-0404a>¶
人窮人知寒暖之句祖頷之次日入室祖曰¶
既為臨濟兒孫當盡臨濟法道秖如四料簡¶
汝如何會師詳引盡旨祖頷之師進云歷歷¶
孤明時如何祖云待你到此與你道師便喝¶
祖曰你還起緣心麼師拂袖而出一日侍祖¶
著衣次祖忽指椅云汝上坐我拜汝為師師¶
大笑呈偈曰木人提唱笑呵呵更著衣衫誰¶
識他昨日看來是男子今朝還作老婆婆祖¶
深肯之師復與同叅遊歷教海叅尋尊宿如¶
古輝法主設講白塔靜淵耆德開法臺山師¶
皆與席苦行知識如塔院妙峰宗門高古如¶
天寧幻也師多瞻風承事一日幻祖臥病師¶
晨夕左右中夜跪白云某侍和尚十餘年所¶
得未經明驗今請呈似祖矍然起坐師一一¶
傾吐祖云汝既如是吾亦如是師作禮而退
<pb:KR6q0603_L_020-0404b>¶
歲丁未懇祖南還戊申冬祖開堂龍池命充¶
西堂師固辭巳酉春命師秉拂又辭癸丑命¶
總院事師復辭因假嶺南靜室掩關時計事¶
幻祖南北共一十有八載冬十二月辭入關¶
祖門送曰子去吾無與語矣閱日書偈付密¶
雲悟公齎示云老衲於今不坐關既無住也¶
幸無閒何曾進又何曾出秖在尋常天地間¶
甲寅春幻祖示寂師破關歸治後事盡哀盡¶
禮堂殯訖仍曳杖入關唐凝菴太常輩與山¶
中清眾貽書固請還龍池師固辭入秋舊病¶
復作乃順請還山歸即一室一榻示病者數¶
年歲庚申病起徒輩蹋得山南地名石磬師¶
縳茅居焉山在荊谿最深處水從洞出如古¶
桃源嶺門石立如入磬口故谿名武陵山名¶
石磬向稱虎穴龍宇世未敢有問津者初住
<pb:KR6q0603_L_020-0405a>¶
大雪五十餘日炊煙幾絕師安之晏如也一¶
住十五年遂成精藍師以弘法為巳任自侶¶
木石以至廣眾鶴侍無刻不拈提向上一語¶
一默一吟一笑無行不與有云三間茅屋冷¶
淒淒來者俱緣向上機又云把住直教龍象¶
畏放行且與鳥禽間亦約略見其風範矣痛¶
法門衰晚師道陵夷力揚宗要嚴辯正邪語¶
在示眾普說復問中諸方知好惡識重輕者¶
不憚寒暑接踵趨風結制本寺休夏別峰俱¶
無以容眾皆環跪而請始許以六十出山歲¶
甲戍乃開法於浙西武康之上柏金車山報¶
恩寺蓋緇素重申前請時師年方六十也先¶
是壬申癸酉連却數請聞報恩為唐宋古剎¶
久廢慨然許行至則赭山破寺荒寒尤甚師¶
安之晏如也雖數以名剎繼請師皆辭之是
<pb:KR6q0603_L_020-0405b>¶
歲結冬衲子雲集至就樹縛屋以棲常指點¶
土木瓦礫為大眾演上上機凡承顏接謦欬¶
者皆爽然自失經提命者悉知自重明年又¶
辭蓉城士紳之請時琇方死關江上累書促¶
歸属以後事秋遂示寂報恩正寢歲乙亥九¶
月二十三日也遺命停龕待叢席成方可入¶
塔不肖琇謬承付囑至已亥堂搆麤成乃奉¶
龕歸塔荊谿之海會師降生於萬曆乙亥十¶
月二日涅槃於崇禎乙亥九月二十有三日¶
世壽六十有一僧臘三十有七師平生慎許¶
可雖籌滿石室不輕付授若山茨際箬菴問¶
林臯豫分化一方不墜家聲印中授有徒雲¶
外澤能自立不墮時蹊晦曇承皆於座下有¶
悟入而操履不苟者琇重編集師語錄二十¶
卷行世嗟乎師之道闇而益章久而益明沒
<pb:KR6q0603_L_020-0406a>¶
世而益光大識者謂師事師獨久曲盡鉗錘¶
同讓祖高臥荊谿挽之不出同汾陽及出世¶
後雖破院殘僧儼臨千眾同楊岐門風高峻¶
人類精奇同神鼎至其闢邪衛道揀異救時¶
使大法中天先宗不墜則功同妙喜噫洵知¶
言哉嗚呼哲人逝矣泰山其頺予小子琇終¶
何仰耶。¶

* 先師磬山天隱老和尚語錄䟦言¶

通琇獲入先師之室深蒙獎借然每有進益¶
而先師愈遠一回𠫵請一回自失而先師獎¶
借愈甚意惟此不能自已者先師其許我可¶
契無住心宗乎豈惟親質時為然迄今三十¶
年來恭讀遺言自失如昨茲特編刻全錄公¶
之於世俾知達磨臨濟沿流不止端的有在¶
先錄初刻有磬山集磬山敬錄磬山晚錄法
<pb:KR6q0603_L_020-0406b>¶
濟晚錄報恩語錄報恩遺錄共若干卷又語¶
錄若干卷皆隨時隨人所刻或未編或編而¶
未盡未備今一倣虎邱隆祖所編圓悟勤祖¶
語錄而類列較詳自上堂至佛事共二十種¶
并附述小傳於後令覽者皆見其乘願再來¶
摧邪秉正繼祖開宗之梗概云捐資虔刻者¶
為松陵葉行弘用薦亡室趙氏超穆其室篤¶
信宗乘臨終正念耿耿化姑與夫植般若勝¶
因有如此。¶

嗣法徒通琇焚沐百拜手述¶
天隱禪師語錄卷第二十¶

* 音釋¶

捋
(郎括切鸞入聲手捋也)。
㡧
(猪孟切音倀開張畫繪也)。
獃
(魚開切音皚癡¶
也)。
齎
(牋西切音𩐎持也遺也)。
籌
(除留切音儔籌筭也又籌第)。
洵
(相倫¶
切音荀信也)。