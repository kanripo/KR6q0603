# -*- mode: mandoku-view; -*-
#+DATE: 2016-06-08 6:11
#+TITLE: 天隱修禪師語錄
#+PROPERTY: CBETA_ID L154n1639
#+PROPERTY: ID KR6q0603
#+PROPERTY: SOURCE Qianlong Edition of the Canon Vol. 154, No. 1639
#+PROPERTY: VOL 154
#+PROPERTY: BASEEDITION L
#+PROPERTY: WITNESS CBETA
#+PROPERTY: LASTPB <pb:KR6q0603_L_018-0357b> 
#+PROPERTY: JUAN 18

 天隱禪師語錄卷第十八　　　　　直八¶
嗣法門人通琇編¶

* 頌古二¶

「舉外道問佛不問有言不問無言因緣。」¶

【#+BEGIN_VERSE
「　一條拄杖兩頭拏把住中間便打他饒你脫¶然輕快去看來猶著眼中沙」
#+END_VERSE
】¶

「舉船子度夾山因緣。」¶

【#+BEGIN_VERSE
「　一橈打入洪波裏翻然吞得鉤頭餌離鉤三¶寸道將來不是尋常播唇嘴收拾[糸*系]綸得意¶歸藏身處也無窮底無窮底覆卻船兮不是¶你」
#+END_VERSE
】¶

「舉少林面壁公案。」¶

【#+BEGIN_VERSE
「　大鵬放翮九萬里偃鼠飲河半勺水直自培¶風背負天沙界明明不用舉」
#+END_VERSE
】¶

「舉僧問馬祖離四句絕百非請師直指西來
<pb:KR6q0603_L_018-0358a>¶
意祖云我今日勞倦不能為汝說問取智藏¶
去僧問西堂堂云我今日頭痛去問取海兄¶
僧又問百丈丈云我到者裏卻不會僧回舉¶
似祖祖云藏頭白海頭黑。」¶

【#+BEGIN_VERSE
「　雨霽雲收一色天佳人拜見月明前相承父¶子維摩病及至親逢又隔簾」
#+END_VERSE
】¶

「舉法眼因僧叅次迺指簾時有二僧同去卷¶
簾眼云一得一失。」¶

【#+BEGIN_VERSE
「　簾外春光帀地來主人敷坐笑顏開無心指¶出家常事殺活從教子細猜」
#+END_VERSE
¶

又。¶

#+BEGIN_VERSE
「　說破分明不用猜勸君休逐二僧來從他得¶也從他失一度春風一度開」
#+END_VERSE
】¶

「舉靈雲見桃華悟道因緣。」¶

【#+BEGIN_VERSE
「　山桃歲歲自開華漫說靈雲悟道誇不是玄
<pb:KR6q0603_L_018-0358b>¶沙旁一拶至今流落在天涯」
#+END_VERSE
】¶

「舉瑞巖喚主人公話。」¶

【#+BEGIN_VERSE
「　捏殺猢猻子養純水牯牛老人親切處豈此¶泛常流」
#+END_VERSE
】¶

「舉香嚴上樹公案。」¶

【#+BEGIN_VERSE
「　嚴老親從鳥道來清風明月絕塵埃藕[糸*系]牽¶動鷺鷥[月*郤]驚起飛衝霄漢開莫疑猜笑裏有¶刀窺得破從教南嶽與天台」
#+END_VERSE
】¶

「舉趙州狗子無佛性話。」¶

【#+BEGIN_VERSE
「　一個無字周沙界蠢動含靈俱不壞拈來擲¶向在人前不會分明業識在」
#+END_VERSE
】¶

「舉德山見僧入門便棒。」¶

【#+BEGIN_VERSE
「　從來門裏大那見有天下不是老婆心膽是¶虛空大」
#+END_VERSE
】¶

「舉臨濟凡見僧來便喝。」
<pb:KR6q0603_L_018-0359a>¶

【#+BEGIN_VERSE
「　好把琵琶月下彈清音透徹萬重山行人嚮¶慕親來聽奈是無絃曲調難」
#+END_VERSE
¶

又。¶

#+BEGIN_VERSE
「　四喝從教一喝來英靈到此也疑猜頂門豁¶達通天眼八臂那吒亦著獃」
#+END_VERSE
】¶

「舉臨濟兩堂首座相見同時下喝僧問臨濟¶
還有賓主也無濟云賓主歷然迺召眾云要¶
會臨濟賓主句問取堂中二首座。」¶

【#+BEGIN_VERSE
「　兩個泥牛驀𨷖一個木童難救牽動金剛主¶人鐵鞭秖打童手咄若會直下分明不會依¶然落後」
#+END_VERSE
】¶

「舉臨濟一日在僧堂裏睡黃檗入堂見以拄¶
杖打板頭一下濟舉首見是檗卻又睡檗又¶
打板頭一下卻往上間見首座坐禪迺云下¶
間後生卻坐禪汝在者裏妄想作麼座云者
<pb:KR6q0603_L_018-0359b>¶
老漢作什麼檗又打板頭一下便出去。」¶

【#+BEGIN_VERSE
「　一樹華開幾樣紅佳人漫採月明中可憐會¶得枝頭意吹落巖前一陣風一陣風便不同¶個中端的有魚龍試看今日堂中事那個男¶兒徹骨窮」
#+END_VERSE
】¶

「舉臨濟一日謂暜化克符二上座云我欲於¶
此建立黃檗宗旨汝二人可成褫我二人珍¶
重下去三日後普化卻上來問和尚三日前¶
說什麼濟便打三日後克符上來問和尚前¶
日打普化作什麼濟亦打。」¶

【#+BEGIN_VERSE
「　毒氣受深當欲發直饒龍象也攢眉至今餘¶毒藏幽壑不待聲揚動地雷喝一喝莫濡遲¶宗旨何曾棒上疑者裏若還親薦得濟翁元¶是小廝兒」
#+END_VERSE
】¶

「舉興化見同叅來纔上法堂化便喝僧亦喝
<pb:KR6q0603_L_018-0360a>¶
化又喝僧亦喝化近前拈棒僧又喝化云你¶
看者瞎漢猶作主在僧擬議化直打下法堂¶
侍者問適來者僧有甚觸忤和尚化云他適¶
來也有權也有實也有照也有用及乎我將¶
手向伊面前橫兩橫到者裏卻去不得似者¶
般瞎漢不打更待何時。」¶

【#+BEGIN_VERSE
「　同條生不同條死坐斷乾坤誰似你當陽一¶著主賓分官不容鍼私通爾何不當時待侍¶僧復喝還他臨濟旨」
#+END_VERSE
】¶

「舉南院上堂赤肉團上壁立千仞僧問赤肉¶
團上壁立千仞豈不是和尚道院云是僧便¶
掀倒禪牀院云你看者瞎漢亂做僧擬議院¶
直打出。」¶

【#+BEGIN_VERSE
「　一縱一擒真壁立從他猛將也失色正宗不¶得師子兒徧界狐狼誰辨得」
#+END_VERSE
】
<pb:KR6q0603_L_018-0360b>¶

「舉南院問僧近離甚處僧云襄州院云來作¶
什麼僧云特來禮拜和尚院云恰值寶應不¶
在僧便喝院云向汝道不在又喝作什麼僧¶
又喝院便打僧禮拜院云者棒本是汝打我¶
我且打汝要此話行瞎漢叅堂去。」¶

【#+BEGIN_VERSE
「　高懸古鏡照當臺識得分明秪麼來漫漫便¶將人境奪孟八郎漢入重圍末後句更奇哉¶眼上眉毛點翠開野老者回親頌出任他南¶嶽與天台」
#+END_VERSE
】¶

「舉興化示眾若是作家戰將不用如何若何¶
便請單刀直入興化與你證據時旻德長老¶
出禮拜起便喝化亦喝旻又喝化亦喝旻禮¶
拜歸眾化云適來若是別人三十棒一棒也¶
較不得何故為他旻德會一喝不作一喝用。」¶

【#+BEGIN_VERSE
「　作家相見事如何電卷風馳海嶽過霹靂一
<pb:KR6q0603_L_018-0361a>¶聲雲散盡大家齊唱太平歌」
#+END_VERSE
¶

又。¶

#+BEGIN_VERSE
「　全放全收殺活機大人作畧普賢知禹門三¶級曾經過萬浪千波更不疑」
#+END_VERSE
】¶

「舉崔禪師在定州衙署陞座拈拄杖云出來¶
也打不出來也打有僧出云崔禪聻崔擲下¶
拄杖云久立太尉伏惟珍重。」¶

【#+BEGIN_VERSE
「　正令全提殺活機隨家豐儉有誰知親言已¶出親人口卻被旁人冷眼窺末後句更為奇¶太尉還曾識得伊咄」
#+END_VERSE
】¶

「舉徑山國一禪師唐代宗詔至闕下親加瞻¶
禮一日在內[庭-壬+手]坐次見帝駕來迺起立帝云¶
師何以起一云檀越何得向四威儀中見貧¶
道。」¶

【#+BEGIN_VERSE
「　龍吟鳳舞乾坤靜雨順風調世界寧不向四
<pb:KR6q0603_L_018-0361b>¶威儀內薦文殊到此也難伸」
#+END_VERSE
】¶

「舉藥山一日在石上坐次石頭見問云你在¶
者裏作麼山云一物不為頭云恁麼即閒坐¶
也山云若閒坐即為也頭云你道不為不為¶
個什麼山云千聖亦不識。」¶

【#+BEGIN_VERSE
「　閒閒閒到無閒處若道無間又隔重千聖不¶傳人不識大家都在白雲中」
#+END_VERSE
】¶

「舉智門問五祖戒和尚暑往寒來則不問林¶
下相逢事若何祖云五鳳樓前聽玉漏門云¶
爭奈主山高案山低祖云須彌頂上擊金鐘。」¶

【#+BEGIN_VERSE
「　嘉州大象陝府鐵牛一衝一撞半放半收盤¶盤旋旋兮地軸磊磊落落兮天倪長空月色¶無高下個裏相逢作者稀」
#+END_VERSE
】¶

「舉雪峰問僧近離甚處僧云覆船峰云生死¶
海未渡為什麼覆卻船僧無語迺回舉似覆
<pb:KR6q0603_L_018-0362a>¶
船船云何不道渠無生死僧再至雪峰進此¶
語峰云此不是汝語僧云是覆船恁麼道峰¶
云我有二十棒寄與覆船二十棒老僧自喫¶
不干闍𥠖事。」¶

【#+BEGIN_VERSE
「　浮萍浪打在中流兩岸何能到地頭一任黑¶風吹大海幾曾翻卻釣魚舟意綢繆彼此相¶看天色秋白棒臨頭如雨點賞罰分明得自¶由」
#+END_VERSE
】¶

「舉臨濟問院主甚處去來主云州中糶黃米¶
去來濟以拄杖畫一畫云遠糶得者個麼主¶
便喝濟便打典座至濟舉前話座云院主不¶
會和尚意濟云你又作麼生座禮拜濟亦打。」¶

【#+BEGIN_VERSE
「　移花接木點鐵成金白拈手叚個裏分明雖¶然不遇英靈漢千古留傳一片心」
#+END_VERSE
】¶

「舉僧問長沙如何轉得山河國土歸自己去
<pb:KR6q0603_L_018-0362b>¶
沙云如何轉得自己成山河國土去圓悟和¶
尚云得人一牛還人一馬。」¶

【#+BEGIN_VERSE
「　翻掌合掌宗乘榜樣一個半斤一個八兩一¶條篾纜縛三人試問誰人能解放咄」
#+END_VERSE
】¶

「舉趙州問投子大死的人卻活時如何子云¶
不許夜行投明須到。」¶

【#+BEGIN_VERSE
「　不許夜行投明須到八十翁翁入塲屋真誠¶不是小兒嬉看他多少風流子脫卻羅衫換¶紫衣」
#+END_VERSE
】¶

「舉趙州聞沙彌喝叅向侍者云教伊去者迺¶
教去沙彌便珍重州云沙彌得入門侍者在¶
門外。」¶

【#+BEGIN_VERSE
「　一抑一揚真自在高提正令不須謀權衡輕¶重雖憑手出格男兒豈上鉤」
#+END_VERSE
】¶

「舉趙州路逢一婆子問什麼處去婆云偷趙
<pb:KR6q0603_L_018-0363a>¶
州笋去州云忽遇趙州又作麼生婆便掌州¶
休去。」¶

【#+BEGIN_VERSE
「　碧蘿影裏唱幽情何事冤家個樣深一點也¶無回避處定教轉面若雷霆見得真那有旁¶人來證明不料數千年後看趙州端的底清¶貧」
#+END_VERSE
】¶

「舉首山拈竹篦子問僧喚作竹篦則觸不喚¶
作竹篦則背且道喚作什麼。」¶

【#+BEGIN_VERSE
「　新婦[悚*頁]梳妝婆婆喚上堂不知天已曉羞見¶入蘭房」
#+END_VERSE
】¶

「舉僧問首山一切諸佛皆從此經出如何是¶
此經山云[仁-二+氏]聲[仁-二+氏]聲僧云如何受持山云切¶
不得染汙。」¶

【#+BEGIN_VERSE
「　一道寒光耀古今個中那許著纖塵五千餘¶卷非文字諸佛何曾出此經」
#+END_VERSE
】
<pb:KR6q0603_L_018-0363b>¶

「舉泐潭詳禪師室中問僧惟一堅密身一切¶
塵中現如何是塵中現的身師著語云胡張¶
三黑李四僧指香爐云者個是香爐詳云帶¶
累三世諸佛生陷地獄師著語云泐潭聻僧¶
罔措詳便打師著語云屈屈復云諸人還救¶
得三世諸佛麼若救不得如何脫離生死速¶
道速道。」¶

【#+BEGIN_VERSE
「　張公喫酒李公醉累他東村王大妹橫拖八¶幅紫羅裙走入西村者一隊三世諸佛立地¶看覓個眾生了不得元來都是堅密身擬議¶之間百雜碎咄」
#+END_VERSE
】¶

「舉僧問南嶽孜禪師如何是不涉煙波的句¶
孜云皎皎寒松月飄飄谷口風僧云萬差俱¶
掃蕩一句截然機孜云點僧云到孜云借人¶
面具舞三臺。」
<pb:KR6q0603_L_018-0364a>¶

【#+BEGIN_VERSE
「　行鳥道兮絕高[仁-二+氏]倚寒松兮風巍巍把住關¶兮真個希灼然希尤更奇從教三級透重圍¶老龍不肯糢糊放未免遭伊額上題」
#+END_VERSE
】¶

「舉僧問華嚴大悟的人為什麼卻迷嚴云破¶
鏡不重照落華難上枝。」¶

【#+BEGIN_VERSE
「　水歸大海顯全潮終日風波海上消能納百¶川流不住魚龍喜躍任波濤」
#+END_VERSE
】¶

「舉僧問曹山雪覆千山為什麼孤峰不白山¶
云須知有異中異僧云如何是異中異山云¶
不墮諸山色。」¶

【#+BEGIN_VERSE
「　突突兀兀玲玲瓏瓏類而弗類同而弗同孤¶巍插向青霄外五嶽從教立下風」
#+END_VERSE
】¶

「舉鏡清問曹山清虛之理畢竟無身時如何¶
山云理即如是事作麼生清云如理如事山¶
云謾曹山一人即得爭奈諸聖眼何清云若
<pb:KR6q0603_L_018-0364b>¶
無諸聖眼爭鑑得個不恁麼山云官不容鍼¶
私通車馬。」¶

【#+BEGIN_VERSE
「　一片寥寥獻與君誰知個裏不容鍼目前法¶法無餘事把住牢關要見清識得一始相親¶須教極盡今時去大地山河作眼睛」
#+END_VERSE
】¶

「舉龐居士訪仰山問久嚮仰山到來為什麼¶
卻覆山豎起拂子士云恰是山云是仰是覆¶
士迺打露柱云雖然無人也要露柱證明山¶
擲拂子云若到諸方一任舉似。」¶

【#+BEGIN_VERSE
「　步步傾湫倒嶽來軒轅高挂絕塵埃得人一¶牛還一馬不是時流孟浪猜」
#+END_VERSE
】¶

「舉洞山圓禪師嘗應筠人請南禪師住黃檗¶
相見於淨戒寺南默無所言但焚香相向危¶
坐而已自申至三鼓圓起云夜深妨和尚偃¶
息便出明日各還山南偶問永首座云汝在
<pb:KR6q0603_L_018-0365a>¶
廬山識今洞山老否永云不識止聞其名久¶
進云和尚此回見之何如人南云奇人永退¶
問侍者汝隨和尚見洞山夜話及何事者以¶
實告永笑云疑殺天下人。」¶

【#+BEGIN_VERSE
「　南老圓公老作家無絃曲調不須誇可憐元¶座忉忉者春過殘枝看落華」
#+END_VERSE
】¶

「舉殃崛產難因緣。」¶

【#+BEGIN_VERSE
「　煙雲封古洞迷卻乍遊人借問三家老春光¶分半燈」
#+END_VERSE
】¶

「舉古德油糍公案。」¶

【#+BEGIN_VERSE
「　同門出入不知音散步何曾固必行識得老¶人親切處不須更欲問他人」
#+END_VERSE
¶

又。¶

#+BEGIN_VERSE
「　老將機關不用刀殺人無意有全韜誰知個¶裏分明語笑倒時人好琢雕」
#+END_VERSE
】
<pb:KR6q0603_L_018-0365b>¶

「舉歸宗因僧辭迺問向什麼處去僧云諸方¶
學五味禪去宗云我者裏秪有一味禪僧問¶
如何是一味禪宗便打僧云莫打某甲會也¶
宗云你作麼生會僧擬開口宗又打黃檗聞¶
云馬祖出八十四員善知識個個屙漉漉地¶
惟有歸宗較些子圓悟云若非黃檗深辯端¶
倪幾乎勞而無功應菴和尚云二尊宿秖能¶
扶強不能扶弱若作一味禪入地獄如箭其¶
或別有生涯何異鏤冰作玉且道節角在什¶
麼處驀拈拄杖卓一卓喝一喝。」¶

【#+BEGIN_VERSE
「　五味從他一味來龍吟虎嘯聽如獃一聲霹¶靂雲消盡管教黃河徹底開」
#+END_VERSE
】¶

「舉趙州一日於雪中臥云相救相救有僧便¶
去身邊臥州便起去。」¶

【#+BEGIN_VERSE
「　傾身一色騐龍蛇此際誰知眼裏華起倒同
<pb:KR6q0603_L_018-0366a>¶人不同用至今消息遍天涯」
#+END_VERSE
】¶

「舉僧問匡化禪師如何是佛法大意化云貧¶
兒抱子渡恩愛競隨流。」¶

【#+BEGIN_VERSE
「　赤條條地過洪波到此恩情沒奈何不是貧¶兒偏愛子直饒拋棄更尤多」
#+END_VERSE
】¶

「舉溈山有句無句公案。」¶

【#+BEGIN_VERSE
「　狼狽相扶走始成舌頭無骨最相親乾坤不¶獲三光照有眼人人暗裏行暗裏行涉途程¶可憐無據奴郎者轉使溈山笑更新」
#+END_VERSE
¶

又。¶

#+BEGIN_VERSE
「　一箭雙鵰得得新分明全露法王身尋言逐¶句支離者依約雲山漫賞音漫賞音獨沈吟¶一一鍼錐須徹骨個裏原無半點塵咄」
#+END_VERSE
¶

又。¶

#+BEGIN_VERSE
「　綱宗總握句無偏著著分明已現前個裏豈
<pb:KR6q0603_L_018-0366b>¶容聲色轉鑽研不到更加鞭灼然一笑傳千¶古幸有知音隻眼觀撥轉機關全體露大千¶沙界掌中看」
#+END_VERSE
】¶

「舉楚石禪師魚籃觀音贊籃不見魚通身是¶
眼眼若有見如魚墮籃見不見離聞非聞滅¶
善哉大士常現娑婆。」¶

【#+BEGIN_VERSE
「　眼在見中耳在聞中達得此旨當下心空聞¶見不二處處皆宗」
#+END_VERSE
】¶

「舉本來面目話。」¶

【#+BEGIN_VERSE
「　者個本來面大千隨處現擬㩘欲承當太虛¶生閃電追之不得停挽之以何轉逍遙出世¶間世間惟此善問渠渠不知咄渠渠又現堪¶嗟捉影人豈識伊真面雲巖老頭陀笑指個¶方便」
#+END_VERSE
】¶

「舉圓覺經居一切時不起妄念於諸妄心亦
<pb:KR6q0603_L_018-0367a>¶
不息滅住妄想境不加了知於無了知不辯¶
真實。」¶

【#+BEGIN_VERSE
「　山堂寂寂無人到澗水悠悠有琴操偶然曳¶杖過前峰一陣狂風吹落帽吹落帽呵呵笑¶漢語胡言那成調師驀卓拄杖喝一喝云叅」
#+END_VERSE
】¶

「舉法華經偈大通智勝佛十劫坐道塲佛法¶
不現前不得成佛道。」¶

【#+BEGIN_VERSE
「　隨處安禪經數劫肯將佛法輕漏泄面前腦¶後錯承當好似癡人撈水月」
#+END_VERSE
】¶

「舉起信論三大。」¶

【體大。¶

#+BEGIN_VERSE
「　偉哉寂滅體難把虛空比虛空向可窺此心¶難下嘴」
#+END_VERSE
¶

相大。¶

#+BEGIN_VERSE
「　妙哉諸有相本無名與狀名狀起於心心寂
<pb:KR6q0603_L_018-0367b>¶等無量」
#+END_VERSE
¶

用大。¶

#+BEGIN_VERSE
「　奇哉不思用處處曾無著是個無手人打得¶虛空落」
#+END_VERSE
】¶

* 詩一¶

** 白雲巖¶

#+BEGIN_VERSE
「　龍池一片雲化作巉巖石獨立萬層巔令人¶看奇絕幾欲飛去來清風笑無翼月出湖波¶光天連山影碧其間學道人逍遙定中出玄¶言留碩珉光陰宜自惜曾登彼𡶨來濁累頓¶超逸莫作雲巖看宇宙可一息」
#+END_VERSE
¶

** 和憨山大師山居¶

#+BEGIN_VERSE
「　自笑山中人[悚*頁]散奚為趣閒時兩頓粥困來¶一覺睡細草作蒲團碎衲為葢被忘讀東魯¶書不識西來意三界空中華一真眼裏翳離
<pb:KR6q0603_L_018-0368a>¶卻聖凡情脫畧前後際如雲過長空縱橫了¶無事得失不關心悟迷那能滯有為即無為¶無榮亦無累去住任優游死生不二義打破¶者重關纔獲居山計」
#+END_VERSE
¶

** 山中寄愛[庭-壬+手]居士¶

#+BEGIN_VERSE
「　夜來一笑天頂開萬劫昏沈從抖擻欲拈擲¶向個中人寂寞深林問野叟雲石相依皆可¶親月梅同色堪誰友憐余抱拙在山中獨憶¶故人老澤藪嶺外白雲繞東西遙憶君時望¶高柳高柳枝條一色青山村兩地何時偶年¶來脫畧口頭禪實落分明與君剖百般妙用¶空不空切莫隨他[邱-丘+胠]跟走言言見諦自相乖¶句句超宗心露醜聊遺寸楮布空懷欲寄巖¶房一無有」
#+END_VERSE
¶

** 隨喜放生
<pb:KR6q0603_L_018-0368b>¶

#+BEGIN_VERSE
「　諸佛本是眾生性眾生即是諸佛體佛種從¶緣性即空生由迷悟體無止故說三堅無為¶法修持定慧戒為始眾生能持未能持放生¶利益當隨喜如人欲行千萬里須從一步而¶起趾眾生相狀各不同護生之心心無二痛¶癢與我一般知寧不哀憐方便彼不息貪瞋¶異類生一念慈悲真佛子安忍相煎損彼身¶滋我無明幻口體幻體浮脆誰得堅百年歡¶樂電光駛改頭換面一迷心誰識我兮誰識¶你竊念多生父母親萬死萬生不停止復念¶化身菩薩眾現乎有苦有樂事凡夫五眼未¶圓明那辯親疎聖凡體端能格物悟天真了¶然生佛無彼此頭頭返照平等觀水陸一真¶法界耳是因是果報無差雲巖道人語如是」
#+END_VERSE
¶

** 覺洪弟新搆玉峰題贈
<pb:KR6q0603_L_018-0369a>¶

#+BEGIN_VERSE
「　新開玉峰一片地搆得數椽蔽風雨竹󷗷明¶映日月生對坐盤桓發幽趣不將禪道挂齒¶牙墾土掘地終無慮山田米飯撲鼻香一念¶萬年心不易」
#+END_VERSE
¶

** 訪廸美昆玉子文去虎邱不遇寄懷¶

#+BEGIN_VERSE
「　支笻漫步出雲壑為君伯仲來城郭長公笑¶迎坐草堂不見子仲心如索想見虎邱䃲礴¶地誰共盤桓月明裏石上題詩佳句多寄來¶起我寒巖意山間樹色夏陰濃理䇿還巔遐¶想公茲遊識得山水趣蹋破千峰與萬峰興¶如珠走盤無礙遐邇縱橫得自在石磬山前¶古洞幽一到管教君意快頒白頭陀立巖側¶佇望搖搖徒慨息也知緇素等霄壤個中解¶脫安可測淵明昔日入蓮社百般放下惟酒¶癖遠公徹底順機宜卻憐根噐人豪傑我詩
<pb:KR6q0603_L_018-0369b>¶沒韻且無味信口說來原不計非禪非道非¶言詮不足啟君秀眉宇君家兄弟高才華落¶筆迥出驚人句文章氣欲吞風雷如龍得雲¶直飛去叢林外護宿有緣願力了知金石堅¶神交無論隔面遠道念純真不假鞭浮生百¶歲太虛電邂逅之際光中圓一年一回一百¶回誰保百年人不遷茫茫三界浸苦海那個¶回頭駕鐵船憶昔宋時山谷老洗心曾叩黃¶龍禪憤志决了生死事觸著頓悟玄中玄堪¶笑巖阿修道者懷人不覺歌長篇」
#+END_VERSE
¶

** 寄章格非太史¶

#+BEGIN_VERSE
「　休老荊南最深谷巖畔藤蘿縛茅屋住來冷¶落十年餘閒看春山紅又綠思君昔日破蒼¶苔談笑篝燈連夜宿蕭蕭眉宇見文章浩浩¶言詞滿空谷超然自具出世心好比崑山一
<pb:KR6q0603_L_018-0370a>¶片玉回車若作荊溪遊令我林泉增秀蔚試¶看禪喜羨蘇黃風流千載無生曲嗟哉滿眼¶走埃塵斷絃今日何人續願君共出一隻手¶力挽頺綱震塗毒」
#+END_VERSE
¶

** 還山聞曹起明病寄懷¶

#+BEGIN_VERSE
「　返谷俄聞君有恙兀兀空懷在青嶂夜來清¶夢到君齋山水逶迤獨攜杖忽聞鳴鶴度松¶[窗/心]驚起幽人轉惆悵蕭蕭臥月在巖房栩栩¶乘雲自偃仰心本無來身不去相共盤桓豈¶非妄平生情念了如冰及至與君心怏怏惟¶君與我不尋常我愛君誠非勉強暫時休歇¶塵中緣襆被來臥寒巖上為憐君骨真道人¶豈肯埋頭老塵網野人默默思不已信手拈¶詩寄玄賞雖無謝眺句驚人言下赤心揮萬¶象」
#+END_VERSE

<pb:KR6q0603_L_018-0370b>¶

** 茅菴歌¶

#+BEGIN_VERSE
「　茅菴清淨若秋水滿目紅塵提不起回光返¶照百劫消擬議之間隔萬里洞山昔日過谿¶流一脚分明蹋到底四壁蕭然綠竹陰草榻¶從容揮麈尾閒適興漫登巔一目千峰掌握¶間遙望翠微烟起處不知人住幾多番自揣¶看吾何為不學盤山打觔斗且喜[悚*頁]瓚之風¶規詔到龕前煨紫芋[悚*頁]收寒涕只堆堆又羨¶寒山子寥寥忘卻來時路斜陽巖畔口喃喃¶嗟歎時人不知始如猿捉影兮何日偷心死¶且安林下度殘年不效人間殊勝事從他碌¶碌兮奔南走北何時止一日閒兮一日新不¶知誰是個知音鳥啼華落驚回夢又見空山¶放白雲靜悄悄漫惺惺一钁生涯幾十春寒¶則穿衣饑則食不須向外去追尋黃頭碧眼
<pb:KR6q0603_L_018-0371a>¶難謾我任彼狐羣鑿性靈」
#+END_VERSE
¶

** 效古詞四首¶

#+BEGIN_VERSE
「　偶爾臨谿睹水形滿頭霜髮忽驚人浮生碌¶碌空如影輸與青山萬古新返沈吟誰肯清¶閒悟性靈」
#+END_VERSE
¶

#+BEGIN_VERSE
「　芳草萋萋客路長幾人回首暫思量不知樂¶土雲深處空向紅塵逐日忙究心王不覺梅¶梢月到󷗷」
#+END_VERSE
¶

#+BEGIN_VERSE
「　老桂庭香天半秋鴈聲嘹喨夜空愁舊年華¶下尋幽客不見今年來再遊君早修光陰迅¶速詎能留」
#+END_VERSE
¶

#+BEGIN_VERSE
「　世事如同𩰚百草紛紛各自勤搜討鬬罷忙¶忙撒手歸風華狼藉教誰掃須知道一輪明¶月當天照」
#+END_VERSE
¶

** 山居二十首
<pb:KR6q0603_L_018-0371b>¶

#+BEGIN_VERSE
「　[悚*頁]散羨山居忘緣境自如雲鉏半畝芋月誦¶兩行書臨訪無塵士閒歌有翠鴝春秋雖不¶涉梅放一年除」
#+END_VERSE
¶

#+BEGIN_VERSE
「　適得山居趣蹉跎不計春常逢采薪老那遇¶慕玄人伐木天空濶開池水湛深長歌驚萬¶壑笑口出風塵」
#+END_VERSE
¶

#+BEGIN_VERSE
「　曲徑無人掃蕭然太古間蹊無車馬迹門有¶樹禽還松下翻經義臺前捬石斑偶然吟半¶偈華雨落雲巖」
#+END_VERSE
¶

#+BEGIN_VERSE
「　達道愧無心塵囂竟莫侵披雲石上坐得月¶澗邊吟仰看青山老孤行黃葉深不知浮世¶幻孰肯向空林」
#+END_VERSE
¶

#+BEGIN_VERSE
「　偏愛吾廬好寥寥無所求草豐常睡鹿波靜¶不驚鷗漫步乘風息徐歌待月流山前一怪¶石相對兩忘憂」
#+END_VERSE

<pb:KR6q0603_L_018-0372a>¶

#+BEGIN_VERSE
「　自在白雲間晴空見遠山論交常屈指脫俗¶已蒼顏白髮誰能染青山我自閒浮生縱滿¶百歸去把空拳」
#+END_VERSE
¶

#+BEGIN_VERSE
「　平生無所學秪好住幽谷不圖世人知惟看¶麋鹿逐雲來伴我閒月到照我宿獃獃一頭¶陀任他榮與辱」
#+END_VERSE
¶

#+BEGIN_VERSE
「　一笑轉幽閒空生誰住山眉開青嶂鎻眼淨¶碧谿瀾見月應忘指尋頭昧本顏擬思親切¶處猶隔幾重關」
#+END_VERSE
¶

#+BEGIN_VERSE
「　不用外求真惟宜息見情雲開孤月皎雨過¶萬山青林邃禽忻集谿深魚自沈何人達此¶意處處悟無心」
#+END_VERSE
¶

#+BEGIN_VERSE
「　結屋倚巖阿沿谿荒徑多杖挑千障月襟帶¶百川波半偈傳千古全身養太和逢樵無可¶語信口發長歌」
#+END_VERSE

<pb:KR6q0603_L_018-0372b>¶

#+BEGIN_VERSE
「　不盡幽居興爰忘塵世喧山空神自靜嶺外¶客尋源鳥語翻詩律松風說梵言超然新得¶句明月照當軒」
#+END_VERSE
¶

#+BEGIN_VERSE
「　開軒春正好華雨自繽紛稚笋穿危石龍松¶入亂雲閒書消白晝清磬送斜曛默默誰堪¶話爐香只自焚」
#+END_VERSE
¶

#+BEGIN_VERSE
「　臘盡一燈前空生已度年諸緣看暫息萬物¶聽新傳道獨超羣數機玄在象先山󷗷梅半¶放堪笑野僧閒」
#+END_VERSE
¶

#+BEGIN_VERSE
「　心光如透露能向大方步野鶴擇高林孤雲¶出凡路超然無彼此脫畧豈回互個中若有¶欺敢保一生誤」
#+END_VERSE
¶

#+BEGIN_VERSE
「　萍蹤何所拓野鶴自無家一笠隨風雨單瓢¶挂落霞山青雲自斷草嫩路偏賖忽遇兒童¶戲看他閒聚沙」
#+END_VERSE

<pb:KR6q0603_L_018-0373a>¶

#+BEGIN_VERSE
「　淡雲橫谷口楓色滿山中碧沼凝秋水輕寒¶度曉鐘草衰雙眼白木落一心空事事渾無¶著蕭然一老翁」
#+END_VERSE
¶

#+BEGIN_VERSE
「　密竹藏精舍林深細路彎泉流兼宿雨木脫¶見秋山清夜孤猿嘯閒[庭-壬+手]幽鳥還病餘分半¶榻不欲到人間」
#+END_VERSE
¶

#+BEGIN_VERSE
「　鴈過長空唳秋風拂半天雲收千嶂出月挂¶萬谿圓紅葉飄飄墜麻衣索索褰光陰如電¶卷幾個脫塵緣」
#+END_VERSE
¶

#+BEGIN_VERSE
「　秋光漸漸深衲破冷來侵路僻少逢客山窮¶多見禽谿平涵野色林邃養閒心隨分年來¶久何須向外尋」
#+END_VERSE
¶

#+BEGIN_VERSE
「　無事坐巖房秋深山晝凉菊花沾露冷松樹¶帶雲蒼傲雪經年老登高此日長凭闌過晚¶節疎雨入重陽」
#+END_VERSE

<pb:KR6q0603_L_018-0373b>¶

** 登東臺¶

#+BEGIN_VERSE
「　曳杖轉幽林登臺望海吟一圍青障合五頂¶白雲深坐久渾忘世情高若有心孤危常寂¶處天籟絕無音」
#+END_VERSE
¶

** 與友人遊陳公洞¶

#+BEGIN_VERSE
「　林深小景幽挾客漫尋遊荷笠穿松徑支笻¶看瀑流片雲橫谷口疎雨點枝頭話到忘言¶處斜陽照晚秋」
#+END_VERSE
¶

** 秋過龍池懷密雲法兄¶

#+BEGIN_VERSE
「　扶笻過舊隱山徑露沾衣登嶺湖帆合窮巔¶霄漢低龍池雲靄靄梵宇景依依去寺無千¶日萍蹤幾別離」
#+END_VERSE
¶

** 芙蓉寺¶

#+BEGIN_VERSE
「　結秀重巖下芙蓉千載幽來來亭入漢去去¶水經秋樹古宗風在池清法雨收龐公三拂
<pb:KR6q0603_L_018-0374a>¶袖令我憶風流」
#+END_VERSE
¶

** 寄曹藎生居士¶

#+BEGIN_VERSE
「　巖竇日偏長蘭風撲鼻香懷人望遠嶺散步¶到斜陽幽鳥啼林晚蒼松拂徑凉何時快老¶眼相對共敷揚」
#+END_VERSE
¶

** 寄吳石渠居士¶

#+BEGIN_VERSE
「　春秋連接袂山僻漫相親淡淡石泉水蕭蕭¶野澗芹錦衣忘故里破衲見閒心幾憶禪牀¶話應知宿有因」
#+END_VERSE
¶

** 留別曹念茲居士¶

#+BEGIN_VERSE
「　一別過湖東懷君意莫窮依依出雲岫步步¶拂天風慮澹交能久心慚道未充夜來孤月¶皎相照已相通」
#+END_VERSE
¶

** 懷琇侍者¶

#+BEGIN_VERSE
「　吾懷琇侍者見道宿根深兩載巾缾事三春
<pb:KR6q0603_L_018-0374b>¶木石心頭頭自顯妙一一本天真繼我誰為¶後如斯得幾人」
#+END_VERSE
¶
¶
¶
天隱禪師語錄卷第十八¶

* 音釋¶

韜
(他刀切音叨藏也)。
巉
(鋤銜切音讒巉巖高也)。
藪
(蘇后切音叟大澤也)。¶

钁
(居縛切音矍大鉏也)。
逶迤
(上烏為切委平聲下唐何切音駝逶迤行貌)。¶

栩
(虛吕切音詡栩栩喜貌)。
<pb:KR6q0603_L_018-0375a>¶

