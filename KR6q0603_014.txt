#-*- mode: mandoku-view; -*-
#+DATE: 2015-08-30 21:54:44.623286
#+TITLE: 天隱修禪師語錄
#+PROPERTY: CBETA_ID L154n1639
#+PROPERTY: ID KR6q0603
#+PROPERTY: SOURCE Qianlong Edition of the Canon Vol. 154, No. 1639
#+PROPERTY: VOL 154
#+PROPERTY: BASEEDITION L
#+PROPERTY: WITNESS CBETA
#+PROPERTY: LASTPB <pb:KR6q0603_L_014-0298a> 
#+PROPERTY: JUAN 14

 天隱禪師語錄卷第十四　　　　　直四¶
嗣法門人通琇編¶

法偈二¶

示非一禪人¶

#+BEGIN_VERSE
「　見道忘山山不山見山忘道道非道非一要¶去住茅菴老僧如實指示了
#+END_VERSE
」¶

示蒼碧禪人¶

#+BEGIN_VERSE
「　但能了得凡情事聖解何曾不現前者裏兩¶頭俱脫落青天喫棒始如然
#+END_VERSE
」¶

示湛淵禪人¶

#+BEGIN_VERSE
「　一菴清隱最高峰雲掩柴扉煙翠中透得本¶來真面目管教無處不融通
#+END_VERSE
」¶

示林臯豫徒住中山淨雲禪院¶

#+BEGIN_VERSE
「　淨雲深處可安居就裏藏鋒得自如門戶潑¶開須接納鉗錘鍛鍊勘承虛宗乘了了曾淘
<pb:KR6q0603_L_014-0298b>¶汰己分明明任卷舒不是尋常泛然客莫教¶心意更躊躇
#+END_VERSE
」¶

示箬菴問書記¶

#+BEGIN_VERSE
「　通問當年未脫俗先受老僧個荼毒截髮捐¶妻入武林端為本分無私曲十八灘頭洗滌¶心一肩擔月歸荊谷秖緣毒氣種深來棒頭¶撥著笑亦哭屢年復受老鉗錘吐盡肺肝傾¶盡腹饑餐渴飲已自知鄭重藏鋒於穆穆出¶頭天外看時人潔操孤清真可掬不欲泛泛¶混常流確志深山住茅屋他年起我臨濟宗¶殺活縱橫開天目若人來問道如何笑指庭¶前幾莖竹
#+END_VERSE
」¶

性空老衲七十有二叅訪贈之¶

#+BEGIN_VERSE
「　昔人八十猶行脚君亦而今傚古風此去一¶回九百里草鞵未肯脫山中
#+END_VERSE
」
<pb:KR6q0603_L_014-0299a>¶

示樹南禪人¶

#+BEGIN_VERSE
「　叅究本來面直下須自見日用尋常裏不許¶隔條線
#+END_VERSE
」¶

示永泰禪人¶

#+BEGIN_VERSE
「　萬仞崖頭翻身一擲趯破虛空再與你說
#+END_VERSE
」¶

示洪源禪人¶

#+BEGIN_VERSE
「　曹谿一派滴水滴凍打徹源頭大江滃涌
#+END_VERSE
」¶

示羅愛谿居士¶

#+BEGIN_VERSE
「　一片風光在目前幾人閙市得安然全憑此¶際心無礙火裏青蓮出蓋纏
#+END_VERSE
」¶

示自空禪人¶

#+BEGIN_VERSE
「　不假空空空自空於中妙理事難窮果能得¶到空空地萬水千山一目通
#+END_VERSE
」¶

示就空居士¶

#+BEGIN_VERSE
「　不待空兮空就空四方八面盡玲瓏乾坤本
<pb:KR6q0603_L_014-0299b>¶自無遮障只在當人一念中
#+END_VERSE
」¶

示深谷禪人還江淮二首¶

#+BEGIN_VERSE
「　瞻風撥草學無生坐臥經行深谷林今日飄¶然杖藜去六時須自要惺惺
#+END_VERSE
」¶

#+BEGIN_VERSE
「　放爾歸兮暫息肩過江風月半秋天有人問¶著叅禪事笑指玄言在目前
#+END_VERSE
」¶

示景源徹禪人¶

#+BEGIN_VERSE
「　徹頭徹尾性相不住觸著動著如大火聚著¶著有源者裏方許似鳥飛空乘風而去咄
#+END_VERSE
」¶

示玉林琇徒省親¶

#+BEGIN_VERSE
「　母在澄江江上住為緣省覲出山去秋風飄¶飄秋水清幽鳥喃喃送離語丈夫不獨念劬¶勞要施十方暜法雨森羅萬象盡霑恩情與¶無情咸歡愉佛祖命脈在汝躬盖天盖地僧¶中龍光吞日月開頂目他年必樹臨濟宗不
<pb:KR6q0603_L_014-0300a>¶比尋常人碌碌一刀未斷猶[糸*蒙][糸*蒙]賓中有主¶從他穿過華柳巷中寂爾忘緣主中有賓自¶然透脫殺活機權大用現前知離知微識得¶本際玄虛達進達退把住道源總持魔強灋¶弱在當世努力掀翻自家的玄中玄要中要¶拈來說與鄉隣道切莫輕忽出家兒出家自¶有僧中寶汝親見得個中圓白髮也須剪卻¶了臨行助爾一長篇滿門度盡方纔好
#+END_VERSE
」¶

示無絃音禪人¶

#+BEGIN_VERSE
「　宗如山教如海吞吐須教心地快分明卓犖¶不須求坐斷乾坤得瀟灑上古家風歷歷然¶韶陽拓出誰能解泥牛𨷖入自無蹤隱山說¶破今藹藹山非山海非海撥動機關無不在¶拈來便用自家的著著現前了無礙
#+END_VERSE
」¶

孤休法弟乞偈
<pb:KR6q0603_L_014-0300b>¶

#+BEGIN_VERSE
「　雙徑堆堆十餘載探教窺宗心若海六時行¶願最堅持接物利生尤不怠今過耳順已衰¶年喜怒應教有主宰淨業功成侶勝流十方¶世界咸自在灋灋須知個裏圓劫火洞然原¶不改若云修證著釐毫太虛點翠施文彩念¶君與我同條生聊書俚言辭不逮堪嗟此別¶隔湖山杳望林間雲靉靆
#+END_VERSE
」¶

示上生蓮沙彌¶

#+BEGIN_VERSE
「　智慧蓮華淨頭頭自現成西方與東土那隔¶一牛鳴
#+END_VERSE
」¶

示復暜聞極¶

#+BEGIN_VERSE
「　春去秋來冬又至南北山頭無定止白雲去¶住合無蹤堪笑闍黎如斯已不老不少懶似¶石他年安作人師子言中有響未知歸句裏¶藏鋒休露齒佛法兩字非人情擬議之間隔
<pb:KR6q0603_L_014-0301a>¶萬里聊將此偈復來書須要慎終如慎始
#+END_VERSE
」¶

示盡演靜主¶

#+BEGIN_VERSE
「　蹋破千峰已罷叅蕭然一室養耆年了知宗¶教無餘事收拾雙趺好住菴
#+END_VERSE
」¶

示復許九環居士¶

#+BEGIN_VERSE
「　君如毘耶叟說法師子吼富貴了空華功名¶若墮缶兩兩不成雙三三一如九吾豈真文¶殊良緣亦非偶道本出常情德業持來久言¶言見諦真字字不失守推開不二門掣斷綱¶宗紐秖用一默心杜絕羣英口想依願力來¶一見如故友不弄雪峰蛇不喚子胡狗握手¶逍遙遊漫看谿山走蹋斷古路頭已出者窠¶臼臥病一室中機用恁唧𠺕命徒問疾來香¶飯曾借否
#+END_VERSE
」¶

示嚴長惺居士
<pb:KR6q0603_L_014-0301b>¶

#+BEGIN_VERSE
「　長坐惺惺地閒開不二門谿山原一體真幻¶本同心觸處隨宜用當機有淺深若存玄妙¶見猶著眼中塵
#+END_VERSE
」¶

示玉林琇徒掩關¶

#+BEGIN_VERSE
「　虛空關不住天地本無門一把無鬚鎖深藏¶在玉林半肩擔祖印雙足蹋靈雲入出原無¶礙休言定幾春
#+END_VERSE
」¶

示幻緣禪人¶

#+BEGIN_VERSE
「　知幻即離離幻覺此中畢竟要摸索頭頭不¶昧自家的無論山林與城郭三學應須力竝¶行一乘超出大火宅打破窠窟豈容蹲無位¶真人方出格道在尋常日用中休教偏執坐¶虛白如鵬一舉九萬里笑倒蜩鳩搶榆翮
#+END_VERSE
」¶

示懶牛靜主二首¶

#+BEGIN_VERSE
「　雙徑寥寥十載餘松風幽鳥解相知金車峰
<pb:KR6q0603_L_014-0302a>¶頂翻身轉蹋斷谿聲一雨飛
#+END_VERSE
」¶

#+BEGIN_VERSE
「　臥雲深處藏蹤迹水草咸餘懶外尋今古不¶傳些子妙溈山端的是知音
#+END_VERSE
」¶

示唐祈遠居士四首¶

#+BEGIN_VERSE
「　跋涉谿山訪道真為尋知己討分明若能一¶念回光照法法頭頭本現成
#+END_VERSE
」¶

#+BEGIN_VERSE
「　拶到心空未肯休直須大用應機醻大千提¶掇掌中現好引疎風撼鐵牛
#+END_VERSE
」¶

#+BEGIN_VERSE
「　觸處隨宜須自看個中那住一毫端從來不¶許偏空法著著分明在目前
#+END_VERSE
」¶

#+BEGIN_VERSE
「　道在尋常日用中脚頭步步蹋高峰玄關擊¶碎無多子信手拈來處處通
#+END_VERSE
」¶

示沈叔芳居士¶

#+BEGIN_VERSE
「　寄迹儒冠了世緣滿懷風月照林泉徧叅已¶羨龐公志操守應超楊大年父母未生前薦
<pb:KR6q0603_L_014-0302b>¶得乾坤獨露個中玄居塵不涉塵緣事閒坐¶幽軒心境圓
#+END_VERSE
」¶

示芥生禪人¶

#+BEGIN_VERSE
「　不是心不是物拶得虛空眼睛突十方世界¶一疑團白日青天取風骨雲收霧捲不肯休¶定教打破無生窟露出孃生面目來驀直之¶間咄咄咄
#+END_VERSE
」¶

示達渠禪人¶

#+BEGIN_VERSE
「　渠無國土要逢渠識得分明不是伊堪笑時¶人弄影子自家謾了自生疑
#+END_VERSE
」¶

示智閒觀禪人¶

#+BEGIN_VERSE
「　大智閒閒守之無端小智間間行之為顛不¶行不守其用緜緜臨機無住方始得全妙在¶其中玄之又玄法句無句如觀流泉
#+END_VERSE
」¶

示穎生禪人
<pb:KR6q0603_L_014-0303a>¶

#+BEGIN_VERSE
「　道本自無言言從何處起鏡若能鑑人可能¶鑑自己
#+END_VERSE
」¶

耐菴上人重修鐵佛寺示之¶

#+BEGIN_VERSE
「　百千三昧從何得一味平常耐久來玉殿瓊¶樓從此現菴前先𤼵一枝梅
#+END_VERSE
」¶

示嘯雲禪人¶

#+BEGIN_VERSE
「　披雲一嘯脫然皆妙獨露乾坤無方不照
#+END_VERSE
」¶

示許紫翼居士¶

#+BEGIN_VERSE
「　憶昔秀才有張拙古今學道真英傑歷叅大¶老未明心步入石霜方始歇一聞巧拙總不¶干觸著了然言下決世出世間皆暢懷儒釋¶原來無兩舌翼公要學此輩人奮志力叅當¶徑截一句話頭無忙閒必須個裏要打徹奚¶用登山涉水尋終日相逢不相識若能此際¶日日新一得自然以永得了知四大即空身
<pb:KR6q0603_L_014-0303b>¶都教拉向無生國無生國裏甚悠然不假他¶人一毫力功名富貴空中華直下頓然超百¶億
#+END_VERSE
」¶

示理融宜禪人¶

#+BEGIN_VERSE
「　一口吸盡西江水橫拈拄杖倒騎牛靈機鱍¶鱍無拘束放去收來得自由咄山青水綠四¶大部洲蹋破歸來滿面羞識得報恩親切句¶不風流處也風流
#+END_VERSE
」¶

示紫垣居士病中¶

#+BEGIN_VERSE
「　身心本空病從何起於中了了夙業無住
#+END_VERSE
」¶

示顧孟河居士二首¶

#+BEGIN_VERSE
「　幻影浮華總百年覺來都在剎那間誰能見¶惜春光早華柳叢中自得閒
#+END_VERSE
」¶

#+BEGIN_VERSE
「　富貴榮華蜨夢空休教栩栩亂心宗紅塵堆¶裏能為主盖色騎聲自不同
#+END_VERSE
」
<pb:KR6q0603_L_014-0304a>¶

示文節座主¶

#+BEGIN_VERSE
「　昔年有個亮座主一見馬師心自許忙忙辭¶眾入西山人去尋伊不知處百般經論拋那¶邊師子遊行無伴侶文禪今日見老僧不識¶能效亮公否
#+END_VERSE
」¶

寄示金豈凡方伯¶

#+BEGIN_VERSE
「　此道寥寥孰肯修幾人到此不凝眸養高心¶自得閒靜見重身遊正路頭抱子弄孫無可¶累觀山玩水有何留聊為應世勤王事意在¶煙霞龐老儔
#+END_VERSE
」¶

白雲禪人執瓢乞偈¶

#+BEGIN_VERSE
「　覆則樹癭仰則瓢形不覆不仰非瓢非癭名¶豈自名形豈自形千里逍遙從之白雲
#+END_VERSE
」¶

張居士受衣乞偈¶

#+BEGIN_VERSE
「　吾授汝衣汝自受持在塵勞中得佛律儀忙
<pb:KR6q0603_L_014-0304b>¶閒動靜一念自如如是行持出生死期
#+END_VERSE
」¶

募燈油¶

#+BEGIN_VERSE
「　佛面菩薩面暗裏人不見剔起吠瑠璃都在¶光中現心華頓然開翻照本來面無量福田¶中此是大方便
#+END_VERSE
」¶

有客問余姓以偈答之¶

#+BEGIN_VERSE
「　幾欲藏身無處藏心如頑石道如常君今要¶識山僧面原是當年閔四郎
#+END_VERSE
」¶

新正即事警眾五首¶

#+BEGIN_VERSE
「　纔得新正幾日過流光倐忽莫蹉跎承虛接¶響終無用悟徹根源好大哥
#+END_VERSE
」¶

#+BEGIN_VERSE
「　性本圓明莫妄求千差萬別個中流聲前色¶後無餘事空起許多閒念頭
#+END_VERSE
」¶

#+BEGIN_VERSE
「　祖師真印印無偏拶到心空意自圓看破二¶邊中不立一輪皎月照當軒
#+END_VERSE
」
<pb:KR6q0603_L_014-0305a>¶

#+BEGIN_VERSE
「　金峰卓立眾山中萬象高懸眼界空無角鐵¶牛橫古路幾人得見白雲翁
#+END_VERSE
」¶

#+BEGIN_VERSE
「　古寺深藏萬壑中夜來孤月照蒼穹森羅寂¶寂無開口幾個當機繼遠宗
#+END_VERSE
」¶

示眾二首¶

#+BEGIN_VERSE
「　修行不得力每與境相敵誰知境即心反起¶心分別心境本來空如水印明月月出自無¶遮萬象皆照徹
#+END_VERSE
」¶

#+BEGIN_VERSE
「　我有一句子默默說與爾休將所聞聞廼合¶無旨旨有旨不為真無旨亦非是迷雲忽地¶開性天方顯耳
#+END_VERSE
」¶

示叅禪¶

#+BEGIN_VERSE
「　叅禪要透徹一毫不假力對境自無心忘緣¶體空寂者個話頭圓大千無孔隙擬議欲承¶當生死何了日
#+END_VERSE
」
<pb:KR6q0603_L_014-0305b>¶

驢鳴有感¶

#+BEGIN_VERSE
「　忽聞驢子呌驚起當人笑萬別與千差非聲¶非色閙
#+END_VERSE
」¶

書法被¶

#+BEGIN_VERSE
「　當機一著那許摸索信手拈來笊籬木杓咄¶眼目定動是猶遲萬里天邊飛一鶚
#+END_VERSE
」¶

關中次本師示偈六首¶

#+BEGIN_VERSE
「　了知此際不容關物外無心到處閒心境廓¶然原不二也歸無念剎那間
#+END_VERSE
」¶

#+BEGIN_VERSE
「　徹見虛空無閉關身心萬物自常閒從他出¶也從他入也歸無念剎那間
#+END_VERSE
」¶

#+BEGIN_VERSE
「　突興一念是重關放下之時便等閒起滅不¶停誰滅滅也歸無念剎那間
#+END_VERSE
」¶

#+BEGIN_VERSE
「　一重撥去一重關弗若摩尼本自閒應物現¶形原不動也歸無念剎那間
#+END_VERSE
」
<pb:KR6q0603_L_014-0306a>¶

#+BEGIN_VERSE
「　有生有滅隔重關無滅無生當處閒是誰生¶也是誰滅也歸無念剎那間
#+END_VERSE
」¶

#+BEGIN_VERSE
「　老漢從來把住關不容擬議落忙閒也知就¶裏婆心切總歸無念剎那間
#+END_VERSE
」¶

次密雲法兄韻寄友四首¶

#+BEGIN_VERSE
「　剎剎塵塵是道塲婬房酒肆不拘方頂門廓¶徹通天眼帀地全彰見法王把住虛空當撲¶碎放行輪劫未為長堪嗟苦海無邊際任爾¶縱橫倒駕航
#+END_VERSE
」¶

#+BEGIN_VERSE
「　徹底掀翻到古盤超然物外悟心寬大千沙¶界一毫現百億須彌個裏含法法盡從伊建¶立頭頭原藉爾為端偶然點破於中事說與¶知音仔細看
#+END_VERSE
」¶

#+BEGIN_VERSE
「　學道須當徹骨窮寸[糸*系]不挂露家風但能對¶境忘人我不假澄心當體空山色雨過添晚
<pb:KR6q0603_L_014-0306b>¶翠谿光霞接映朝紅乾坤許我林間老不逐¶風塵西復東
#+END_VERSE
」¶

#+BEGIN_VERSE
「　不住陽兮不住陰了然如月照孤岑萬緣放¶下理先覺一念無私道可尋行履直教非內¶外應醻休逐在升沈生平樂業何勞覓不昧¶原初一點心
#+END_VERSE
」¶

別達觀大師夜行偈¶

星夜經行時前後步互起前步若至地後¶
步不能起後步若至地前步亦不起前後¶
不至地廼能起不已即此諦觀之足何嘗¶
至地足既不至地空水亦可履空水既可¶
履神通孰不具。¶

#+BEGIN_VERSE
「　月下閒經行步步須自起前步不至地後步¶不得起後步若止地前步亦不起前後不住¶地廼能步不已吾以是觀之足何嘗住地足
<pb:KR6q0603_L_014-0307a>¶既不住地空水履無履空水履無履神通個¶個具
#+END_VERSE
」¶

拈陽明先生良知二首¶

#+BEGIN_VERSE
「　良知即是獨知時知得知時知己知般若無¶知知徧界風清月白更由誰
#+END_VERSE
」¶

#+BEGIN_VERSE
「　風清月白更由誰徧界靈知無別知觸目湛¶然無可說休認惺惺是有為
#+END_VERSE
」¶

和真淨老人雲居頌五首¶

#+BEGIN_VERSE
「　絕頂雲居北斗齊雲菴老漢最先提凡情莫¶測大機用纔露鋒鋩已涉泥
#+END_VERSE
」¶

#+BEGIN_VERSE
「　絕頂雲居北斗齊出頭天外始應提道人活¶計原無著好似青蓮出水泥
#+END_VERSE
」¶

#+BEGIN_VERSE
「　絕頂雲居北斗齊虛空突出露全提羣峰疊¶疊高低應無限人來杖帶泥
#+END_VERSE
」¶

#+BEGIN_VERSE
「　絕頂雲居北斗齊電光影裏好持提明超日
<pb:KR6q0603_L_014-0307b>¶月乾坤淨擬議將來三尺泥
#+END_VERSE
」¶

#+BEGIN_VERSE
「　絕頂雲居北斗齊幾人到此個中提雲收霧¶捲天空闊開眼緣何脚蹋泥
#+END_VERSE
」¶

和暜明禪師牧牛頌¶

未牧¶

#+BEGIN_VERSE
「　水雲渺渺亂聲哮密密尋蹤路更遙晝夜風¶霜不知處恐伊相犯別家苗
#+END_VERSE
」¶

初調¶

#+BEGIN_VERSE
「　纔獲繩頭把鼻穿漫將痛處更加鞭也知鄉¶井迢迢遠拽轉頭來著力牽
#+END_VERSE
」¶

受制¶

#+BEGIN_VERSE
「　不從他性遠驅馳寸步提持漫漫隨幾度黑¶風吹暴雨通身泥水總忘疲
#+END_VERSE
」¶

回首¶

#+BEGIN_VERSE
「　驀地忘機自轉頭悄然性氣已調柔山中水
<pb:KR6q0603_L_014-0308a>¶草了知足不用遲疑在外留
#+END_VERSE
」¶

馴伏¶

#+BEGIN_VERSE
「　閒放林間與水邊橫騎短笛任悠然歸來一¶帶煙霞晚瀟灑歌謠不假牽
#+END_VERSE
」¶

無礙¶

#+BEGIN_VERSE
「　出入無欄心自如擬思量處更猶拘滿懷風¶月人牛穩鞭索俱忘樂有餘
#+END_VERSE
」¶

任運¶

#+BEGIN_VERSE
「　野𡶨谿灣華柳中一環山水翠林茸逍遙快¶樂無求也輭草為氈睡興濃
#+END_VERSE
」¶

相忘¶

#+BEGIN_VERSE
「　拶到忘懷混沌中千山一色絕相同風光不¶覺人牛處任運騰騰西復東
#+END_VERSE
」¶

獨照¶

#+BEGIN_VERSE
「　不須收放得安閒脫略尋常顧盼間散步漫
<pb:KR6q0603_L_014-0308b>¶歸明月下蹋翻從上兩重關
#+END_VERSE
」¶

雙泯¶

#+BEGIN_VERSE
「　人牛處處竟無蹤新月孤懸萬象空借問歸¶源端的旨枯椿春到綠叢叢
#+END_VERSE
」¶

山中四威儀偈¶

#+BEGIN_VERSE
「　山中行杖頭觸處凍雲深鐵鞵蹋破千峰頂¶烏用回頭戀碧層
#+END_VERSE
」¶

#+BEGIN_VERSE
「　山中住幾番寒暑侵不去風光自足四時天¶著意尋他無覓處
#+END_VERSE
」¶

#+BEGIN_VERSE
「　山中坐幾度白雲空自過孤燈圓月照松房¶覺了死生之事大
#+END_VERSE
」¶

#+BEGIN_VERSE
「　山中臥經年縮脚巖龕破夢裏常懷法濟人¶覺後依然貪懶惰
#+END_VERSE
」¶

十二時歌¶

#+BEGIN_VERSE
「　金烏趲玉兔催百年光景剎那之野人兀兀
<pb:KR6q0603_L_014-0309a>¶蒲團坐虛度閻浮十二時半夜子團團一個¶虛空爾靈然無覺亦無聞百劫千生偷心死¶雞鳴丑翻身下榻慣搔首課誦經年魚絕聲¶如是之經轉乎否平旦寅眼空無我亦無人¶大千沙界渾無事若道無心早有心日出卯¶天上人間無價寶紅光照耀東山頭萬戶千¶門熱閙閙食時辰松間谿畔信口吟提掇祖¶師心地印屈指當今有幾人禺中已布袋憨¶憨常化市街頭邨後等個人來者何曾是相¶識日中午飯罷谿邊洗鉢無撥草瞻風羣衲¶子試問奔波何所圖日昳未室中一物何所¶寄拈起尋常老竹篦無論佛魔咸打去晡時¶申無位真人那受塵露柱燈籠閒笑傲佛殿¶山門忽作嗔日入酉石虎西山怪哮吼鐵牛¶驚入瘞幽林笑破虛空半邊口黃昏戌撿點
<pb:KR6q0603_L_014-0309b>¶將來由自隔衣線下事竟如何多年曾作他¶鄉客人定亥赤體條條取性快破衲蒙頭伸¶脚眠無憂無慮無思解者個日日秖如此一¶念萬年終不改從他滄海變桑田行住坐臥¶常自在
#+END_VERSE
」¶

警策浮生歌¶

#+BEGIN_VERSE
「　嗟歎人生虛夢幻爍爍光陰剎那箭功名富¶貴空中華生死老病真大患人間縱有百年¶生逐日歡娛都有限迷中迷戀中戀只道榮¶華無改變誰知個裏不容情一息不來去如¶電好作業不行善招因帶果直如線田中種¶稻定得穀麥裏須知還出麵看來報應決無¶差得失從君須自薦既知浮世屬無常豈逐¶境緣聲色轉眼光落地已茫茫臨渴掘井難¶成辦現行日用要自推莫待閻老從頭判若
<pb:KR6q0603_L_014-0310a>¶不迷頭認影子翻身即到菩提𡶨回光返照¶㘞地聲管取自見本來面逍遙自在出塵居¶無拘無束無羈絆大丈夫皃只麼行達得浮¶生了虛幻了虛幻有何羨靈山化導釋迦尊¶王位俱拋苦修鍊人天四眾得瞻依羊鹿牛¶車示方便今日歸投急早修像季也稱真法¶眷
#+END_VERSE
」¶

無生歌¶

#+BEGIN_VERSE
「　無生歌無生歌我唱無生生更多三界茫茫¶何日了四生六道混娑婆者裏出那裏沒出¶沒於中無所脫回頭蹋著者些皃都盧拉向¶無生國莫蹉跎趁色力扭定鼻頭不可忽工¶夫到得熟處生相近無生好消息好消息寥¶寥獨坐無人識個中若未達無生便把無生¶作空豁十八空門空不空空空空到無邊闊
<pb:KR6q0603_L_014-0310b>¶驀地翻身識得渠打失鼻孔眼睛突森羅萬¶象笑咍咍千兩黃金難買得語默動靜合無¶生柳巷華街心似石勘時人不果決依依俙¶俙未真實譚玄說妙當無生個裏何曾親見¶徹衲僧家且罕得立向人前要真說言言見¶諦了無生覿面臨機如霹靂莫將此語當尋¶常不是途中泛言客無生路上不思議直入¶條條是空劫生死牢關劄地開曇華朵朵明¶如日般若力金剛劍無明積劫劃然斷悟得¶無生徹底空天魔外道一齊勘靈雲昔日見¶桃華都道當年是作家無生曲調應難和幸¶有玄沙語不賒長慶老非等閒坐破蒲團七¶個難捲起簾來見天下纔覺無生滿世間世¶人因甚不能了逐色隨聲空懊惱拈來灋灋¶是無生管取頭頭不相擾無生歌無生歌唱
<pb:KR6q0603_L_014-0311a>¶得吾今沒奈何依然收拾跏趺坐閒看山雲¶陣陣過
#+END_VERSE
」¶

休休歌¶

#+BEGIN_VERSE
「　休休休老邁無心向外遊自從住個尖頭屋¶千丈巖前擲釣鈎動亦休靜亦休四威儀內¶晏然休本來邋遢無拘束瀟灑林間已白頭¶名也休利也休於中了了是真休若還一點¶不了得負墮他年作馬牛玄也休妙也休目¶睹雲霄有甚愁三世諸佛口挂壁六代祖師¶難出頭今亦休古亦休百劫千生難逢此際¶之優游得亦休失亦休片時少刻忘懷個裏¶之玄猷休兮休兮吾何休風傳四海知音者¶學我懶漢之休休無端撞入山阿裏也將名¶字挂林丘你也休我也休休到何年始是休¶大家識得休休訣拍手歸兮不用休
#+END_VERSE
」
<pb:KR6q0603_L_014-0311b>¶

牧牛歌¶

#+BEGIN_VERSE
「　曠劫從來未嘗失緣思水草千山擲尋伊不¶見入雲深始探林巒覓蹤迹披襟急急過山¶巔獨步悠然夕陽歇時登峰頂受風霜夜半¶明星天共徹寥寥兮每警䇿總有黃金難買¶得純純者個黑牛兒莫逐尋常販鞭客想形¶容真本色生來不受人拘執驀地相逢獲著¶伊牢把繩頭手中縶或時騎或時睡拍盲愛¶惜心如醉調得純兮放索頭耕徧田園不離¶位不離位有時吾倦卻忘懷渠亦無心趁眉¶黛五雲陣陣過長空暗暗人牛皆自在皆自¶在呼喚從教相應快逍遙無礙更無求明月¶清風知梗槩天荒地老絕無憂試問牛兒有¶何賴有何賴趯破未生前大塊歸兮歸兮歸¶便休茅屋山家雲靉靆
#+END_VERSE
」
<pb:KR6q0603_L_014-0312a>¶

了道歌¶

#+BEGIN_VERSE
「　了了了時無可了個中豈用從他討夜來風¶捲嶺殘雲月印千谿明皓皓明皓皓休草草¶小中現大大中小此道何曾有定名觸著方¶知了無了應機宜無煩惱句裏分明義了了¶若還滯義復承言個裏依然了未了大丈夫¶氣浩浩自有衣中無價寶尋常用處不思議¶莫向途中打之遶境中了智中了境智雙忘¶作麼了若將一個囫圇吞須彌山子誰推倒¶行亦了坐亦了語默動靜都要了了得頭頭¶本是空未是吾家真種草者邊了那邊了古¶路條條靜悄悄風吹石臼演摩訶黧奴白牯¶卻知道覺已了夢已了一念之中有分曉本¶無一灋可當情泥牛背上銜華鳥事亦了理¶亦了權實竝行方纔好拈來那用涉思惟師
<pb:KR6q0603_L_014-0312b>¶子搏兒不露爪宗亦了教亦了殺活縱橫誰¶敢道一條白棒活如龍銅頭鐵額俱打倒來¶也了去也了鴈過長空天色皎老胡留隻破¶皮鞵園林華𤼵知多少我也了你也了佛魔¶到此一齊掃於中淨盡絕無餘燈籠露柱知¶音少不了了了亦了了無所了一切了只麼¶隨緣自在行乾坤坐斷無邊表
#+END_VERSE
」¶
¶
¶
天隱禪師語錄卷第十四¶

音釋¶

輭
(而兗切音軟柔也人柔弱亦謂之輭)。
趲
(則旰切音讚逼使走也)。
昳
(杜結¶
切音耋日昃也言日蹉跌而下謂未時也)。
邋遢
(上力盇切音臘下吐盍切音榻¶
邋遢行貌又邋遢不謹事也)。
<pb:KR6q0603_L_014-0313a>¶

